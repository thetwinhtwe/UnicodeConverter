(၁)
၁၃၆၈  ခုနှစ်၊  နတ်တော်လပြည့်ကျော် ၁၁ ရက်၊ ၂၀၀၆   ခုနှစ်၊  ဒီဇင်ဘာ  ၁၅ ရက်၊ သောကြာနေ့၊  အတွဲ (၄၆)၊  အမှတ်  ( ၇၆ )

နေပြည်တော် ဒီဇင်ဘာ ၁၅
ပြည်ထောင်စု မြန်မာနိုင်ငံတော် နိုင်ငံတော်ဝန်ကြီးချုပ်  ဗိုလ်ချုပ်ကြီးစိုးဝင်း၏ ဖိတ်ကြားချက်အရသီရိလင်္ကာဒီမိုကရက်တစ်ဆိုရှယ်လစ် သမ္မတနိုင်ငံ ဝန်ကြီးချုပ် မစ္စတာ ရတနာသီရိဝစ်ခရမ်မာ နာရာကာသည် ပြည်ထောင်စု မြန်မာနိုင်ငံတော်သို့ မကြာမီ ကာလအတွင်း အလုပ်သဘောခရီး လာရောက်လည်ပတ်မည်ဖြစ်သည်။    (သတင်းစဉ်)

နေပြည်တော် ဒီဇင်ဘာ ၁၄
ပြည်ထောင်စု မြန်မာနိုင်ငံတော် နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီဥက္ကဋ္ဌ ဗိုလ်ချုပ်မှူးကြီးသန်းရွှေသည် ၂၀၀၆ ခုနှစ် ဒီဇင်ဘာ ၁၃ ရက်တွင် မလေးရှားနိုင်ငံဘုရင်အဖြစ် တင်မြှောက်ခြင်းခံရသော ဆူလ်တန် မီဇန်၊ ဇိုင်နယ်လ်အဘီဒင်ထံသို့ ဝမ်းမြောက်ကြောင်း သဝဏ်လွှာ ပေးပို့ခဲ့သည်။
(သတင်းစဉ်)

ရန်ကုန် ဒီဇင်ဘာ ၁၄
ကာကွယ်ရေးဝန်ကြီးဌာနမှ  ဒုတိယဗိုလ်ချုပ်ကြီးမြင့်ဆွေသည် ယနေ့နံနက် ၁၁ နာရီတွင် ရန်ကုန်မြို့ ကုန်းမြင့်သာရှိ ရန်ကုန်တိုင်းစစ်ဌာနချုပ် အစည်းအဝေးခန်းမ၌ ကျင်းပသည့်  ရန်ကုန်တိုင်းအတွင်း ပြည်သူ့ ဆောက်လုပ်ရေးလုပ်ငန်းကဆောင်ရွက်လျက်ရှိသော ဖွံ့ဖြိုးတိုးတက်ရေးလုပ်ငန်းများနှင့်စပ်လျဉ်းသည့် ညှိနှိုင်းအစည်းအဝေးသို့ တက်ရောက်၍ အမှာစကားပြောကြားသည်။
တက်ရောက်
ညှိနှိုင်းအစည်းအဝေးသို့ ရန်ကုန်တိုင်းအေးချမ်းသာယာရေးနှင့် ဖွံ့ဖြိုးရေးကောင်စီ ဥက္ကဋ္ဌ ရန်ကုန်တိုင်းစစ်ဌာနချုပ်တိုင်းမှူး ဗိုလ်မှူးချုပ်လှဌေးဝင်း၊ ရန်ကုန်မြို့တော်စည်ပင်သာယာရေးကော်မတီဥက္ကဋ္ဌ မြို့တော်ဝန်  ဗိုလ်မှူးချုပ်အောင်သိန်းလင်း၊ ကာကွယ်ရေးဝန်ကြီးဌာနမှ တပ်မတော်အရာရှိကြီးများ၊ ရန်ကုန်တိုင်းအေးချမ်းသာယာရေးနှင့် ဖွံ့ဖြိုးရေးကောင်စီ အတွင်းရေးမှူး ဦးလှစိုးနှင့်            စာမျက်နှာ ၃ ကော်လံ ၁ က

ရန်ကုန် ဒီဇင်ဘာ ၁၄
ပြည်ထောင်စုမြန်မာနိုင်ငံတော်ကို အေးချမ်းသာယာပြီး ခေတ်မီဖွံ့ဖြိုးတိုးတက်သော နိုင်ငံတော်သစ်ကြီးအဖြစ် အကောင်အထည်ဖော်ဆောင်ရွက်ရာတွင် အမျိုးသားစီးပွားရေး ဖွံ့ဖြိုးတိုး တက်မှုသည် အရေးကြီးသောအခန်းကဏ္ဍမှ ပါဝင်လျက်ရှိသည်။
စတုတ္ထနေရာ
အမျိုးသားစီးပွားရေးကို မြှင့်တင်ရန်အတွက် စီမံကိန်းများ ချမှတ်ဆောင်ရွက်ခဲ့ရာ (၂၀၀၁-၂၀၀၂)မှ (၂၀၀၅-၂၀၀၆)အထိတတိယကာလတို ငါးနှစ်စီမံကိန်းတွင် သားငါးကဏ္ဍသည် နိုင်ငံတော်မှချမှတ်ပေးထားသော ရည်မှန်းချက်များကို အောင်မြင်စွာ အကောင်အထည်ဖော် ပေးနိုင်ခဲ့ပြီး ကဏ္ဍအလိုက် ဂျီဒီပီပါဝင်မှုအနေဖြင့် စတုတ္ထနေရာ၌လည်းကောင်း၊ နိုင်ငံခြား ဝင်ငွေရရှိမှုအနေဖြင့်လည်း စတုတ္ထနေရာတွင်လည်းကောင်း ရပ်တည်ပေးနိုင်ခဲ့သည်။
စာမျက်နှာ ၆ ကော်လံ ၁ ပ

နေပြည်တော်နှင့် အနီးတစ်ဝိုက်တွင် ယနေ့သာယာမည်။

ကာကွယ်ရေးဝန်ကြီးဌာနမှ  ဒုတိယဗိုလ်ချုပ်ကြီးမြင့်ဆွေ ရန်ကုန်တိုင်းအတွင်း ပြည်သူ့ ဆောက်လုပ်ရေးလုပ်ငန်းကဆောင်ရွက်လျက်ရှိသော ဖွံ့ဖြိုးတိုးတက်ရေး လုပ်ငန်းများနှင့် စပ်လျဉ်းသည့် ညှိနှိုင်းအစည်းအဝေးတွင် အမှာစကားပြောကြားစဉ်။
(သတင်းစဉ်)



(၂)
အမျိုးသားကန်တော်ကြီးဥယျာဉ်ကို လွန်ခဲ့သော ၁၉၁၅ခုနှစ်မှ စတင်တည်ထောင် ဖွင့်လှစ်ခဲ့ရာ ၂၀၀၆ ခုနှစ် ဒီဇင်ဘာလတွင် စိန်ရတုတိုင်ခဲ့ပြီ ဖြစ်သည်။
	အမျိုးသားကန်တော်ကြီးဥယျာဉ် စိန်ရတု ပွဲတော်ကြီးကို စည်ကားသိုက်မြိုက်စွာဖြင့် ဒီဇင်ဘာ   ၁၄  ရက်မှ ၂၀၀၇  ခုနှစ် ဇန်နဝါရီ ၁၃ရက်အထိတစ်လကြာမျှ ကျင်းပလျက် ရှိသည်။
	အမျိုးသားကန်တော်ကြီးဥယျာဉ် စိန်ရတုပွဲတော်နှင့်အတူ မြန်မာနိုင်ငံတစ်ဝန်းလုံးရှိ အထင်ကရအထိမ်းအမှတ်များဖြစ်သော ရွှေတိဂုံစေတီတော်၊ သျှစ်သောင်းပုထိုးတော်၊ ကျိုက်ထီးရိုးစေတီတော်၊ ခါကာဘိုရာဇီတောင်၊ ဇွဲကပင်တောင်၊ ချောင်းသာကမ်းခြေအလှ၊ ရေနံမြေ၊ ရိဒ်ရေကန်၊ မြနန်းစံကျော်ရွှေနန်းတော်၊ ကမ္ဘောဇသာဒီနန်းတော် စသည်ဖြင့် တစုတစည်းတည်း တည်ဆောက်ထား၍ အမျိုးသားအထိမ်းအမှတ် ဥယျာဉ်ကြီးကိုလည်း ယှဉ်တွဲဖွင့်လှစ်မည်ဖြစ်သည်။
	ထို့အပြင် ပထမအကြိမ်အဖြစ်  ကျင်းပသော ပန်းပွဲတော်ကြီးကိုလည်း အဆိုပါအမျိုးသား ကန်တော်ကြီးဥယျာဉ် စိန်ရတုအထိမ်းအမှတ်ပွဲတော်နှင့်အတူ ခင်းကျင်းဖွင့်လှစ်ပြသရန် စီစဉ်ထားသည်။ ယင်းပန်းပွဲတော်ကြီးတွင် ပြည်တွင်း၊  ပြည်ပမှ ရှားပါးသစ်ခွပန်းများ၊ ရာသီအလျောက် ဖူးပွင့်ကြသည့် ရာသီပန်းမန်များ အပါအဝင် ပန်းပေါင်းနှစ်သန်းကျော်ကို ရုပ်လုံးရုပ်ကြွများအဖြစ် ဖန်တီး၍ ပြသထားသည်။
	ယင်းပန်းပွဲတော်ကြီးနှင့်အတူ ဂီတဖျော်ဖြေ တင်ဆက်မှုများကိုလည်း အထူးခြားဆုံး ဖြစ်အောင် စီစဉ်ဆောင်ရွက်ထားသည်။
	သို့ဖြစ်၍ ပြင်ဦးလွင် အမျိုးသားကန်တော်ကြီးဥယျာဉ် စိန်ရတုပွဲတော်သည် ပြည်တွင်း၊ ပြည်ပခရီးသွားများအတွက် လေ့လာစရာ၊ အပန်းဖြေစရာ၊ ဗဟုသုတများ   တိုးပွားစရာ ပွဲတော်ကြီးအဖြစ် ရေးသားလိုက်ရပါသည်။

နေပြည်တော် ဒီဇင်ဘာ ၁၄
	ပြည်ထဲရေးဝန်ကြီးဌာနဝန်ကြီး ဗိုလ်ချုပ်မောင်ဦးသည် ဒီဇင်ဘာ  ၁၁  ရက် မွန်းလွဲပိုင်းကအရှေ့မြောက်တိုင်း စစ်ဌာနချုပ် ဒုတိယတိုင်းမှူး ဗိုလ်မှူးချုပ်လှမြင့်၊ မြန်မာနိုင်ငံရဲတပ်ဖွဲ့ဌာနချုပ် ရဲထောက်ချုပ် ရဲမှူးချုပ်ဝင်းစိုး၊ မူးယစ် ဗဟိုနှင့် မူးယစ်ဆေးဝါးပပျောက်ရေးဌာနဌာနမှူး   ရဲမှူးကြီးခမ်းအောင်နှင့် ဌာနဆိုင်ရာတာဝန်ရှိသူများလိုက်ပါ၍ ရှမ်းပြည် နယ်(မြောက်ပိုင်း) မူဆယ်မြို့နယ်   တီးမရွှေပြည်သစ် လူငယ်ပြုစုပျိုးထောင်ရေးဌာနသို့  သွားရောက် ကြည့်ရှုစစ်ဆေး ကြသည်။
ရှးဦးစွာ ဝန်ကြီးနှင့် အဖွဲ့အား တွဲဖက်ပြည်နယ် ရဲတပ်ဖွဲ့မှူး ရဲမှူးကြီး ကံလှိုင်ကတီးမရွှေပြည်သစ် လူငယ် ပြုစုပျိုးထောင်ရေးဌာနတည်ဆောက် ပြီးစီးနေမှု အခြေအနေကို ရှင်းလင်း တင်ပြသည်။ ထို့နောက် ဝန်ကြီးနှင့် အဖွဲ့သည် စခန်းတည်ဆောက် ပြီးစီး မှုနှင့် စိုက်ပျိုးရေးဆောင်ရွက် ထားရှိမှု တို့ကို လိုက်လံကြည့်ရှုစစ်ဆေးသည်။
ရှင်းလင်းပြောကြား
	ဆက်လက်၍ ဝန်ကြီးနှင့်အဖွဲ့ သည် မူဆယ်မြို့နယ် မြို့တော်ခန်းမ၌ ခရိုင်နှင့် မြို့နယ်အဆင့်   ဌာနဆိုင်ရာ ဝန်ထမ်းများ၊ နဃှု အဖွဲ့ဝင်များ၊ ဒေသခံ ပြည်သူများနှင့်တွေ့ဆုံ၍ နိုင်ငံ တော်တည်ငြိမ် အေးချမ်းရေးနှင့် တရား ဥပဒေစိုးမိုးရေး၊ နိုင်ငံတော်နှင့်ပြည်သူ လူထုတစ်ရပ်လုံး စီးပွားရေး ဖွံ့ဖြိုး တိုးတက်ရေး၊ ပြည်သူ လူထုတစ်ရပ်လုံး အသိပညာတိုးတက် မြင့်မားရေးတို့ကို ရှင်းလင်းပြောကြားသည်။
လှည့်လည်ကြည့်ရှု
  ဝန်ကြီးဗိုလ်ချုပ်မောင်ဦးသည် ဒီဇင်ဘာ ၁၂ ရက် မွန်းလွဲပိုင်းတွင် အရှေ့မြောက်တိုင်းစစ်ဌာနချုပ် ၂၀၀၆ -၂၀၀၇ ခုနှစ် ဟူးမွန်ကွင်း ဆင်းရွှေလီ နွေစပါးပျိုးစေ့ချပွဲသို့ တက်ရောက် အမှာစကားပြောကြားပြီး အထွေထွေ အုပ်ချုပ်ရေးဦးစီးဌာန၏ ဆောင်းသီးနှံ ဟင်းသီးဟင်းရွက်စိုက်ခင်းကို လှည့် လည်ကြည့်ရှုစစ်ဆေးကြောင်း သတင်း ရရှိသည်။          (သတင်းစဉ်)

ရန်ကုန်     ဒီဇင်ဘာ   ၁၄
မွေးမြူရေးနှင့် ရေလုပ်ငန်းဝန်ကြီးဌာနမြန်မာနိုင်ငံ ငါးလုပ်ငန်းအဖွဲ့ချုပ်၏ ရန်ကုန်တိုင်းငါးလုပ်ငန်းအဖွဲ့ချုပ် အဋ္ဌမအကြိမ်မြောက် နှစ်ပတ်လည်အစည်းအဝေးကို ဒီဇင်ဘာ ၁၂ ရက် မွန်းတည့် ၁၂ နာရီကအင်းစိန်မြို့နယ် အနောက် ကြို့ကုန်းရှိ မြန်မာနိုင်ငံငါးလုပ်ငန်းအဖွဲ့ချုပ်ရုံး သီရိအညဝါခန်းမဆောင်၌ ကျင်းပသည်။  
အခမ်းအနားသို့ မွေးမြူရေးနှင့် ရေလုပ်ငန်းဝန်ကြီးဌာနငါးလုပ်ငန်း ဦးစီးဌာနဒုတိယညွှန်ကြားရေးမှူးချုပ် ဦးခင်ကိုလေးနှင့် တာဝန်ရှိသူများ၊ မြန်မာနိုင်ငံ ငါးလုပ်ငန်းအဖွဲ့ချုပ်နာယကနှင့် အလုပ်အမှုဆောင်အဖွဲ့ဝင်များ၊ ရန်ကုန်တိုင်း ငါးလုပ်ငန်းအဖွဲ့ချုပ်ဥက္ကဋ္ဌ နှင့် အလုပ်အမှုဆောင်အဖွဲ့ဝင်များ၊ ဖိတ် ကြားထားသူများ  တက်ရောက်ကြသည်။
ရှေးဦးစွာ အစည်းအဝေး သဘာ ပတိဦးအောင်လွင်ကအဖွင့်အမှာစကား ပြောကြားပြီး ငါးလုပ်ငန်းဦးစီးဌာနဒုတိယညွှန်ကြားရေးမှူးချုပ်  ဦးခင် ကိုလေးနှင့် မြန်မာနိုင်ငံ ငါးလုပ်ငန်း အဖွဲ့ချုပ် ဒုတိယဥက္ကဋ္ဌ ဦးဟန်ထွန်း တို့ကအသီးသီး အဖွင့်အမှာစကား ပြောကြားသည်။
ဖတ်ကြားအတည်ပြု
ထို့နောက် ရန်ကုန်တိုင်း ငါးလုပ် ငန်းအဖွဲ့ချုပ် အတွင်းရေးမှူး ဦးမျိုး အောင်ကအလုပ်အမှုဆောင်အဖွဲ့၏ အစီရင်ခံစာနှင့် နှစ်ချုပ်ငွေစာရင်း ရှင်းတမ်းကို ဖတ်ကြားအတည်ပြုချက် ရယူပြီး သဘာပတိကနိဂုံးချုပ်အမှာ စကားပြောကြားကြောင်း သတင်း ရရှိသည်။         (သတင်းစဉ်)

ရန်ကုန် ဒီဇင်ဘာ ၁၄
	ရန်ကုန်တိုင်း မရမ်းကုန်းမြို့နယ် (၆) ရပ်ကွက် ပေါက်စေတီကျောင်း တိုက်တွင် ဓမ္မဒူတအရှင်ဆေကိန္ဒသည် ဒီဇင်ဘာ ၁၆ရက် (စနေနေ့) ည၇နာရီ တွင် နိဗ္ဗာန်ရောက်ကြောင်း တရား တော်များ ဟောကြားမည်ဖြစ်ကြောင်း သိရသည်။            (က-ပ)

မွေးမြူရေးနှင့် ရေလုပ်ငန်းဝန်ကြီးဌာနမြန်မာနိုင်ငံ ငါးလုပ်ငန်းအဖွဲ့ချုပ် ရန်ကုန်တိုင်း ငါးလုပ်ငန်းအဖွဲ့ချုပ် အဋ္ဌမအကြိမ်မြောက် နှစ်ပတ်လည်အခမ်းအနားတွင် ဥက္ကဋ္ဌ ဦးအောင်လွင် အမှာစကားပြောကြားစဉ်။
(မွေး / ရေ)

ရန်ကုန်မြို့ ကမာရွတ်မြို့နယ်  တက္ကသိုလ်ရိပ်သာလမ်း အမှတ် ၁၁၃ (အေ)နေဦးစိုင်းလုံ-ဒေါ်ချိုမိသားစုတို့ကသုံးထပ်ဘိုးဘွားဆောင်သစ်ကြီး အတွက်  ငွေကျပ်ငါးသိန်းကို နှင်းဆီကုန်းဘိုးဘွားရိပ်သာအုပ်ချုပ်ရေးအဖွဲ့ ဥက္ကဋ္ဌ ဦးကျော်ရှိန်ထံ ပေးအပ်လှူဒါန်းစဉ်။
(က-ပ)

(၃)
(၄)
ဘဂ္ဂဒက်  ဒီဇင်ဘာ  ၁၄
	ဘဂ္ဂဒက်မြို့လယ်ဘဏ်မှ ဘဏ်အလုပ်သမား လေးဦးကို သေနတ်သမား များကဒီဇင်ဘာ ၁၁ ရက်တွင် ဖမ်းဆီးခေါ်ဆောင်သွားကြောင်း ပြည်ထဲရေး ဝန်ကြီးဌာနသတင်းရပ်ကွက်ကပြောကြားသည်။
	အီရတ်စစ်ယူနီဖောင်း ဝတ်ဆင်ထားသည့် သေနတ်သမားများသည် အလုပ် သမားများကို ဖမ်းဆီးခံရသည့်အပြင် ငွေအများအပြားကိုလည်း ယူဆောင်သွား ခဲ့ကြသည်။                            အမ်အင်အေ၊ဆင်ဟွာ

တီဟီရန် ဒီဇင်ဘာ ၁၃
ကမ္ဘာ့ရေနံစိမ်းဈေးနှုန်း မြှင့်တက် နေခြင်းကြောင့် ရေနံတင်ပို့ရောင်းချသော နိုင်ငံများအဖွဲ့(အိုပက်)သည်  မျက်မှောက် ရေနံထုတ်လုပ်မှုကို ဖြတ်တောက်ရန် ယခုအချိန်အထိလိုအပ်လျက်ရှိကြောင်း အီရန်ရေနံလုပ်ငန်း ဝန်ကြီး ကာဇစ်ဖာ ဇီရီဟာမာနက်ချ်ကဒီဇင်ဘာ ၁၂ ရက် တွင် ပြောကြားသည်ကို ရှာနာသတင်း ဌာနကဖော်ပြသည်။
ဖော်ပြ
	ရေနံဈေးနှုန်း တစ်စည်လျှင် အမေရိကန်ဒေါ်လာ ၆၀ အောက်ကျနေသည့် အဖြစ်မျိုး မရှိရအောင် အိုပက်အဖွဲ့ဝင် နိုင်ငံများနည်းတူ  အီရန်နိုင်ငံကလည်း စဉ်းစားလျက်ရှိကြောင်း  ဟာမာနာနက်ချ် ၏ပြောကြားချက်ကို  ကိုးကား၍ သတင်း တွင် ဖော်ပြထားသည်။
လျှော့ချ
	ရေနံပိုမိုထုတ်လုပ်မှုကို ချင့်ချိန်၍ ရေနံထုတ်လုပ်မှုကို လျှော့ချရန် ကြိုးစား  ဆောင်ရွက်ရမည်ဖြစ်ကြောင်း နိုင်ဂျီး ရီးယား နိုင်ငံတွင် ကျင်းပနေသော အိုပက်အစည်းအဝေး မကျင်းပမီနှစ် ရက်အလိုတွင် ၎င်းကပြောကြားသည်။
ပြီးခဲ့သော ရက်သတ္တပတ်ကရေနံ ဈေးကွက်တွင် လတ်တလော၌ တစ် နေ့လျှင် ရေနံစည်တစ်သန်းခန့် ပိုလျှံ နေကြောင်းနှင့် အိုပက်အဖွဲ့၏ ဝန်ကြီး များကအခြေအနေကို ပြန်လည်သုံး သပ်ပြီး နှစ်သက်သလို ဆုံးဖြတ်ချက် များ ဆောင်ရွက်ကြရမည်ဖြစ်ကြောင်း အိုပက်အဖွဲ့ဥက္ကဋ္ဌ နိုင်ဂျီရီးယား ရေနံ  လုပ်ငန်းဝန်ကြီး အီမူဒါကိုရှုကပြော ကြားသည်။
ဆုံးဖြတ်
	ရေနံဈေးနှုန်း မြှင့်တင်ရန်အလို့ငှာ တစ်နေ့လျှင် ရေနံစိမ်းစည်ပေါင်း ၂၆ ဒသမ၃ သန်းထုတ်လုပ်နေရာမှ ၁ဒသမ၂ သန်းအထိလျှော့ချထုတ်လုပ် သွားရန် အိုပက်နိုင်ငံများကပြီးခဲ့သော လကဆုံးဖြတ်ချက်ချခဲ့သည်။
	အိုပက်အဖွဲ့မှ ဆုံးဖြတ်ချက်ချပြီး  နောက်တစ်နေ့လျှင် ရေနံစည် ၁၇၆၀၀၀ ခန့် ထုတ်လုပ်နေမှုကို လျှော့ချသွား ရန် အီရန်နိုင်ငံကဆုံးဖြတ်ထားသည်။ အီရန်နိုင်ငံသည် အိုပက်အဖွဲ့တွင် ဒုတိယရေနံအများဆုံး ထုတ်လုပ်သောနိုင်ငံ ဖြစ်သည်။     အမ်အင်အေ၊ဆင်ဟွာ


  ကမ္ဘာပေါ်တွင် အကြီးဆုံး  ဆန်တာ ကလော့စ်   ရုပ်ကြီးကို ပြသထားစဉ်။   (ယာပုံ)
	ပေါ်တူဂီနိုင်ငံ တောရက်ဗီ  ဒရက်စ်မြို့တွင် အမြင့် ၁၀  မီတာရှိသော ဆန်တာကလော့စ် အရုပ်ကြီးတစ်ခုကို ဖိုင်ဘာဖြင့် ပြုလုပ်ပြီး ပြသထားရာ ၎င်းရုပ်တုကြီးသည် ကမ္ဘာပေါ်တွင် အကြီးဆုံး ဆန်တာကလော့စ်ရုပ်တုကြီးတစ်ခု အဖြစ် ဂင်းနက်စ်မှတ်တမ်း၌ ဖော်ပြခြင်းခံရမည်ဖြစ်သည်။
(အင်တာနက်)


ဆီးနှင်းပန်းပုရုပ်တုပွဲတော်တွင် ပါဝင်ဆင်နွှဲနေသူများကို တွေ့ရစဉ်။  (အောက်ပုံ)
တရုတ်နိုင်ငံ စစ်ကျန်းကိုယ်ပိုင်အုပ်ချုပ်ခွင့် ဒေသရှိ ဘာလီ ကွန်စီရင်စုတွင် ဆီးနှင်းရုပ်တုပွဲတော်တစ်ရပ် ကျင်းပရာ တရုတ် ရုပ်တုကျွမ်းကျင်သူများကဆီးနှင်းခဲဖြင့် ကြီးမားသော မြင်းရုပ်ကြီး များကို ဖန်တီးပြုလုပ်ဆင်နွှဲခဲ့ကြောင်း သိရသည်။
                            (အင်တာနက်)


ဟနွိုင်း  ဒီဇင်ဘာ  ၁၄
၁၉၃၉ခုနှစ်ကဗီယက်နမ် တိရစ္ဆာန် စာရင်းတွင် မျိုးသုဉ်းပျောက်ကွယ်တော့ မည့် စာရင်း၌ထည့်သွင်းထားသော မျက်လုံးလေးလုံးပါ  အလွန်ရှားပါးသည့် လိပ်များကို ဗီယက်နမ်အလယ်ပိုင်း ကွမ်နမ်းပြည်နယ်၌တွေ့ရှိခဲ့ကြောင်း  ဒေသထုတ်သတင်းစာတစ်စောင်ကဒီဇင်ဘာ ၁၁ ရက်တွင် ရေးသားဖော်ပြသည်။
အဆိုပါ ပင်လယ်လိပ်များသည် မျက်လုံးလေးခုပါရှိပြီး သိပ္ပံအခေါ် ဆာကဲလီယာကွာဒရီယိုဆယ်လ်တာဟု ခေါ်ဆိုကြောင်း အာရှလိပ် ထိန်းသိမ်း ရေး ကွန်ရက်မှကျွမ်းကျင်သူများကပြောကြားသည်။
အဆိုပါ  မျက်လုံးလေးလုံးပါ ရှားပါးလိပ်များ ထိန်းသိမ်းထားမှုကို လာအို၊ တရုတ်နှင့်  ဗီယက်နမ်နိုင်ငံတို့၌ တွေ့ရကြောင်း၊ ယင်းတို့မှာ အမဲလိုက် သတ်ဖြတ်မှုနှင့် ရောင်းဝယ်ဖောက်ကားမှုများကြောင့် အဓိကအန္တရာယ်အဖြစ် ခြိမ်းခြောက်ခံနေရကြောင်း ကျွမ်းကျင်သူများကပြောကြားသည်။
အမ်အင်အေ၊ဆင်ဟွာ

အစ္စလမ္မာဘတ် ဒီဇင်ဘာ ၁၄
ပါကစ္စတန်နိုင်ငံ တောင်ပိုင်း ကရာ ချိမြို့၌ ဒီဇင်ဘာ ၁၂ ရက်နေ့ကဓာတ်ငွေ့ ဆလင်ဒါအိုး ပေါက်ကွဲခဲ့ရာ အနည်းဆုံးလူလေးဦး သေဆုံးပြီး သုံးဦး ဒဏ်ရာ ရရှိသွားကြောင်း ဒေသဆိုင်ရာ သတင်းရပ်ကွက်များ၏ ပြောကြားချက် ကို ကိုးကားလျက် ပုဂ္ဂလိကရုပ်မြင် သံကြားတစ်ခုကထုတ်လွှင့်သည်။
ပေါက်ကွဲ
ယင်းဓာတ်ငွေ့အိုး ပေါက်ကွဲမှု သည် ကရာချိမြို့တောင်ပိုင်းရှိ  စီအင်န် ဂျီဓာတ်ငွေ့ ဆိုင်တစ်ဆိုင်တွင် ဖြစ်ပွား ခြင်းဖြစ်သည်။
တင်ပို့
ထိုသို့ ပေါက်ကွဲရခြင်းကို အတိအကျမသိရသေးဟုဆိုသည်။ ဒဏ်ရာ ရရှိသူများအား နီးစပ်ရာဆေးရုံများသို့ တင်ပို့ထားရသည်။
ပါကစ္စတန်မြို့ကြီးများတွင် ဓာတ်ဆီ ထက် စီအင်န်ဂျီဓာတ်ငွေ့မှာ ဈေးချိို သဖြင့် သုံးစွဲမှုပိုမိုများပြားလာ လျက်ရှိ သည်။       အမ်အင်အေ၊ဆင်ဟွာ

ဂျပန်နိုင်ငံ တိုကျိုမြို့ရှိအရောင်း ပြခန်းတစ်ခုတွင် ဆိုနီကုမ္ပဏီမှ အသစ် ထုတ်လုပ်လိုက်သည့် ဒီဂျစ်တယ်ဗီဒီယို ကင်မရာတစ်လုံး ကို အရောင်းဝန်ထမ်း တစ်ဦးကပြသနေသည်ကို ဒီဇင်ဘာ ၁၂ ရက်ကတွေ့ရစဉ်။
(ဓာတ်ပုံ-အင်တာနက်) ဂျပန်နိုင်ငံ တိုကျိုမြို့ရှိအရောင်း ပြခန်းတစ်ခုတွင် ဆိုနီကုမ္ပဏီမှ အသစ် ထုတ်လုပ်လိုက်သည့် ဒီဂျစ်တယ်ဗီဒီယို ကင်မရာတစ်လုံး ကို အရောင်းဝန်ထမ်း တစ်ဦးကပြသနေသည်ကို ဒီဇင်ဘာ ၁၂ ရက်ကတွေ့ရစဉ်။
(ဓာတ်ပုံ-အင်တာနက်)

(၅)
ရန်ကုန် ဒီဇင်ဘာ ၁၄
သွေးသည်အသက်ဖြစ်ရာ သွေးလှူသူတို့သည် အသက်ကိုလှူဒါန်းကြသူများပင် ဖြစ်သည်။ အမွန်မြတ်ဆုံးသော လှူဒါန်းမှုတွင် မိမိသွေးကို ဝေဒနာရှင် တစ်ဦးဦးအား လှူဒါန်းခြင်းလည်းပါဝင်နေရာ ထိုသို့သော သွေးလှူရှင်များသည် လေးစားထိုက်၊ ဂုဏ်ပြုထိုက်သူများအဖြစ် နိုင်ငံတော်ကလည်း အသိအမှတ်ပြုပြီး ဂုဏ်ပြုပွဲများ နှစ်စဉ်မပျက် ကျင်းပပေးခဲ့သည်။
တွေ့ဆုံမေးမြန်း
  ထိုသို့ သွေးလှူရှင်များအား နိုင်ငံ တော်ကဂုဏ်ပြုပွဲများ ကျင်းပပေးခဲ့ သည်မှာ အကြိမ်(၃၀)မြောက်ရှိခဲ့ပြီ ဖြစ်သည်။ အကြိမ်(၃၀)မြောက် သွေး လှူရှင်များ ဂုဏ်ပြုပွဲအခမ်းအနားကို ရန်ကုန်မြို့ သူနာပြုတက္ကသိုလ်ဝင်း ခန်းမဆောင်ကြီး၌ ဒီဇင်ဘာ ၁၄ ရက် ကကျင်းပရာ မြန်မာ့အလင်း သတင်း အဖွဲ့ကတာဝန်ရှိသူများနှင့် ဂုဏ်ပြုခံ သွေးလှူရှင် အချို့တို့အား   တွေ့ဆုံ မေးမြန်းခဲ့မှုများကို  ဖော်ပြလိုက်ပါ သည်။
ပထမဦးစွာ အကြိမ်(၃၀)မြောက် သွေးလှူရှင်များ ဂုဏ်ပြုပွဲအခမ်းအနား သဘာပတိနှင့် ကျန်းမာရေးဝန်ကြီး ဌာနတိုင်းရင်းဆေးပညာဦးစီးဌာနခေတ္တညွှန်ကြားရေးမှူးချုပ် ဒေါက်တာ တင်ညွန့်အား  တွေ့ဆုံမေးမြန်းရာ “ဒီသွေးလှူရှင်များ ဂုဏ်ပြုပွဲကို နှစ်စဉ် ဒီဇင်ဘာ ၁၄ ရက်တိုင်းမှာ ကျင်းပခဲ့တာပါ၊   ရည်ရွယ်ချက်ကတော့ စေတနာသွေးလှူရှင်များ တိုးပွားရေး၊ သွေးကောင်းသွေးသန့် သွေးအလှူရှင် များအနေနဲ့ မိမိတို့ရဲ့ သန့်ရှင်းနေတဲ့ သွေးတွေကို ဆက်လက်ထိန်း သိမ်းနိုင်ရေးနဲ့ သွေးမှတစ်ဆင့် ကူး စက်တတ်တဲ့ရောဂါများ ကူးစက်ပြန့် ပွားမှု လျော့နည်းပပျောက်သွားရေး တို့အတွက် အခုလို ဂုဏ်ပြုပွဲကျင်းပပေးနေတာပါ”ဟု မြန်မာ့အလင်းသို့ ရှင်းပြသည်။
အဖိုးမဖြတ်နိုင်
မှန်ပေသည်။ မိမိလှူဒါန်းလိုက် သော သွေးသည် သန့်ရှင်းနေသည့်သွေး ဖြစ်ရန်အရေးကြီးလှသည်။ သန့်ရှင်း သော သွေးသည်သာ ဝေဒနာရှင် အတွက် အဖိုးမဖြတ်နိုင်သော ဆေးစွမ်း တစ်လက်ပင်ဖြစ်သည်။
	“ဒီလိုသွေးလှူရှင်ဂုဏ်ပြုပွဲ နှစ် စဉ်ကျင်းပနိုင်ဖို့ နိုင်ငံတော်၊ ပြည်တွင်း၊ ပြည်ပမှ အစိုးရမဟုတ်သော လူမှုရေး အဖွဲ့အစည်းများ၊ ပုဂ္ဂလိကအလှူရှင် များကဝိုင်းဝန်းပံ့ပိုးပေးကြပါတယ်” ဟုလည်း ခေတ္တညွှန်ကြားရေးမှူးချုပ် ဒေါက်တာတင်ညွန့်ကရှင်းပြသည်။
  ထို့နောက် ဂုဏ်ပြုပွဲခန်းမအတွင်း အလုပ်များနေသော အမျိုးသားသွေး ဌာန(ရန်ကုန်ပြည်သူ့ဆေးရုံကြီး)မှ တာဝန်ခံ ဒေါက်တာသီတာအောင်နှင့် တွေ့ဆုံမေးမြန်းရာ  “လူနာများကို ကုသတဲ့အခါ အဓိကထောက်ပံ့ကူညီ ပေးတဲ့ သွေးလှူရှင်တွေကို နိုင်ငံတော် ကချီးမြှင့်တဲ့ပွဲပါ၊ ရှားပါးတဲ့သွေး ကောင်းသွေးသန့်  သွေးအလှူရှင်ကြီး တွေ သူတို့ရဲ့ ကျန်းမာရေး ညီညွတ် အောင် နေထိုင်ကြဖို့ တိုက်တွန်းချင် တဲ့ ရည်ရွယ်ချက်လည်းပါတယ်”ဟု မြန်မာ့အလင်းသို့ ပြောကြားသည်။
ဂုဏ်ပြု
ယခု အကြိမ်(၃၀)မြောက် သွေး အလှူရှင်များ ဂုဏ်ပြုပွဲသို့ အကြိမ် (၅၀)အထက် သွေးအလှူရှင်များကို ဖိတ်ကြားပြီး ဂုဏ်ပြုခြင်းဖြစ်ရာ သွေး ကောင်းသွေးသန့်ပိုင်ရှင်ကြီးများအနေဖြင့် မိမိတို့၏ ကျန်းမာရေးကို အထူး ဂရုပြုနေထိုင်ကာ လူနာများအား ဆက်လက်ကယ်တင်သူများ  အဖြစ် ရပ်တည်နိုင်ကြရန် လိုအပ်ပေသည်။
(၁၆၅)ကြိမ်
ထို့နောက် မြန်မာနိုင်ငံတွင် အကြိမ် အများဆုံး သွေးလှူရှင် ဦးခွန်စိုင်း မောင်မောင်ကြီး (ဗိုလ်မှူးကြီးအငြိမ်း စား)နှင့် တွေ့ဆုံကာ သွေးလှူဒါန်းခဲ့ မှုနှင့် ပတ်သက်၍ မေးမြန်းရာ“လွန်ခဲ့ တဲ့ ၁၉၅၈ခုနှစ်လောက်ကကျွန်တော် ရန်ကုန်ပြည်သူ့ဆေးရုံကြီးကို လူနာ တစ်ဦး သတင်းမေးဖို့ ရောက်လာ တယ်။ ဒီအချိန်မှာ  အဘွားကြီးတစ်ဦး ငိုနေတာတွေ့လို  မေးကြည့်တော့ သူကပိုပြီးတော့ငိုတယ်။ ကျွန်တော် တတ်နိုင်တာ ကူညီချင်လို့ပါ ပြော တော့မှ သူ့သားလေး သွေးလိုနေတဲ့ အကြောင်း ပြောပြပါတယ်။ ဒါနဲ့ သွေးအမျိုးအစားလည်းတူတော့ ချက် ချင်းလှူဖြစ်သွားတာပါ။ အဲဒီကစပြီး မိမိသွေးနဲ့ လူတွေအသက်ကို ကယ် တဲ့အလုပ်လုပ်မယ်လို့ ဆုံးဖြတ်ပြီး သွေးလှူဒါန်းနိုင်ခဲ့တာ အခုဆိုရင်(၁၆၅) ကြိမ်ရှိပါပြီ။ နောက်လည်း ဆက် တိုက်လှူဒါန်းသွားမှာပါ”ဟု ပြောကြား သည်။ မရမ်းကုန်းမြို့နယ် ရန်ကုန် တွင် နေထိုင်သည့် အသက် ၆၄ နှစ်အရွယ်ရှိ ဦးခွန်စိုင်းမောင်မောင် ကြီးမှာ ကျန်းကျန်းမာမာနှင့် ဖျတ်ဖျတ် လတ်လတ်ရှိနေဆဲကို တွေ့ရသည်။
  တစ်ဖန် ရင်ဘတ်တွင် ဆုတံဆိပ် များ ချိတ်ထားသော (၁၁၆)ကြိမ် မြောက် သွေးအလှူရှင် ဦးလှအေးကလည်း “အသက် ၅၇နှစ် ရှိပါပြီ၊ ဒဂုံတောင်မှာနေပါတယ်။ အသက် ၁၈ နှစ်သား အရွယ်ကတည်းကနှစ်စဉ် ပုံမှန်သွေးလှူဒါန်းခဲ့တာပါ။ မတော် တဆဖြစ်ရပ်တစ်ခုကြောင့်  သွေးလို နေတဲ့   လူနာတစ်ဦးကို   ချက်ချင်း ဆုံးဖြတ်ပြီး သွေးလှူဒါန်းခဲ့တာကစပြီး အခုထိဆက်တိုက် သွေးလှူဖြစ်သွား တာပါ”ဟု မြန်မာ့အလင်းသို့ ပြောကြား သည်။
မွန်မြတ်သည့်အလှူ
  သွေးလှူရှင်တို့၏ မျက်နှာသည် ပကတိကြည်လင်လျက်ရှိသည်။ နူးညံ့ သိမ်မွေ့မှုများကို   အထင်းသား တွေ့ရသည်။ ထို့နောက် (၁၀၂)ကြိမ် မြောက် သွေးလှူရှင်ဖြစ်သည့် ရွှေလှိုင် အုတ်ကျောင်း ကျောင်းကြီးတိုက် ကြည့်မြင်တိုင်မှ ဆရာတော် ဦးအာ စိဏ္ဍကလည်း “ကိုရင်ဘဝကတည်း ကသွေးလှူခဲ့တာပါ၊ ငယ်စဉ်ကတည်း ကကိုယ့်သွေးနဲ့ သူတစ်ပါးအသက် ကို ကယ်တင်ချင်တယ်။ မွန်မြတ်တဲ့ အလှူတစ်ခုလို့လည်း စိတ်ထဲခံယူထား တယ်။ လူနာကို တိုက်ရိုက်လှူဒါန်း တာတွေလည်း အကြိမ်အများကြီးပါ ပဲ။ ကိုယ့်သွေးနဲ့ ဝေဒနာရှင်တွေကို ဆက်ပြီး လှူဒါန်းသွားဦးမှာပါ”ဟု ဆရာတော်ကမြွက်ကြားသည်။ ဘဝတစ်လျှောက်လုံး သွေးဖြင့်လူနာများကို အသက် ကယ်တင်ခဲ့ရသည်ကို ပီတိဖြစ် နေမှုကို ဆရာတော်မျက်နှာ၌ ပေါ်လွင် လျက်ရှိသည်။
နောက်ထပ် (၈၇)ကြိမ်မြောက် သွေးအလှူရှင် တစ်ဦးဖြစ်သူ မရီရီ စန်းကလည်း“အသက်က၄၈ နှစ်ပါ။ သာကေတမှာနေပါတယ်။ အသက် ၁၆ နှစ်ကတည်းကစပြီး သွေးလှူခဲ့တာပါ။ လူနာကို တိုက်ရိုက်သွေးလှူခဲ့တဲ့ အကြိမ် က(၄၀)ကျော်ပါတယ်။ သွေးလှူနေတဲ့ အချိန်မှာ မိမိကြောင့် လူနာအသက် ရှင်ခွင့်ရမယ်ဆိုတဲ့ အတွေးကအမြဲ ဖြစ်ပေါ်နေပါတယ်။  နောက်ထပ် လှူဒါန်းနိုင်သမျှ သွေးလှူသွားမှာပါ”ဟု ပြောကြားသည်။
စိတ်ကြည်နူး
  ယခုအကြိမ်(၃၀)မြောက် သွေးလှူ ရှင်များဂုဏ်ပြုပွဲတွင် (၁၆၅)ကြိမ် သွေး လှူရှင်မှ အကြိမ်(၅၀)အထိသွေးလှူ ရှင် အမျိုးသား ၅၆၈ ဦး၊ အမျိုးသမီး ၃၉ ဦး၊ သံဃာတော် ၄၆ ပါး စုစုပေါင်း ၆၅၃ ဦးတို့အား ဂုဏ်ပြု ဆုတံဆိပ်များ၊ ဂုဏ်ပြုပစ္စည်းများကို တာဝန်ရှိသူများကပေးအပ်နေသည့် မြင်ကွင်းကစိတ် ကြည်နူးချမ်းမြေ့ဖွယ်ရာ မြင်ကွင်းပင် ဖြစ်သည်။
အသက်ကယ်
ကမ္ဘာပေါ်တွင် အစားထိုးထုတ်လုပ် ၍ မရသေးသော လူ့သွေးကား ခန္ဓာ ကိုယ်တွင် မရှိမဖြစ် လိုအပ်နေသည် ဖြစ်ရာ သွေးကို လှူဒါန်းသူများသည် အသက်ကယ်ပေးနေသူများဖြစ်သဖြင့် ပြုနိုင်ခဲလှသည့် ထူးခြားသည့် ဇီဝိတဒါနအလှူရှင်များပင် ဖြစ်ပါကြောင်း ရေးသားလိုက်ရပါသည်။   ။
 (မြန်မာ့အလင်း)

လန်ဒန် ဒီဇင်ဘာ ၁၄
နိုင်ငံတကာ အာကာသစခန်းယာဉ် (အိုင်အက်စ်အက်စ်) သို့ ၁၂ရက်ကြာ သွားရောက်သည့် ဒစ္စကာဗာရီ လွန်းပြန် ယာဉ်မှ အာကာသယာဉ်မှူး နှစ်ဦးဖြစ်သည့် ခရစ္စဖူဂယ် ဆန်နှင့် ရောဘတ်ကာဆင်းတို့သည် အင်္ဂါနေ့ကအာကာသအတွင်း ပထမဆုံး လမ်းလျှောက်ခဲ့သည်။
တပ်ဆင်
ခြောက်နာရီကျော်ကြာ လမ်းလျှောက်ထွက်စဉ် ယာဉ်မှူး နှစ်ဦးသည် အာကာသစခန်းယာဉ်၏ ဒိုင်းခွေတစ်ခုကို တပ်ဆင်သည်။
ဒစ္စကာဗာရီ လွန်းပြန်ယာဉ်သည် နိုင်ငံတကာ အာကာသစခန်းယာဉ် (အိုင်အက်စ်အက်စ်)ကို တနင်္လာနေ့ကချိတ်ဆက်ခဲ့ခြင်း ဖြစ်သည်။
	အင်ဂျင်နီယာများကလွန်းပြန်ယာဉ်ကို ကြည့်ရှုစစ်ဆေးရာ၌ ယခုအထိစိုးရိမ်ဖွယ်ရာမတွေ့ရဟု သိရသည်။
(ကိုးကား-အင်တာနက်)

ရန်ကုန် ဒီဇင်ဘာ ၁၄
ထားဝယ်မြို့ ဘုမ္မော်ရပ်(မအူပင် မြို့ မိဘဂုဏ်ရည်) သွေးအလှူရှင် အဖွဲ့ဝင် ကြက်ခြေနီ  တပ်ဖွဲ့ဝင် မလွင်လွင်မော်(ယာပုံ)သည် မြောက် ဥက္ကလာပဆေးရုံကြီး  အမျိုးသား သွေးလှူဘဏ်၌ ဒီဇင်ဘာ ၁၂ရက်က(၆၁)ကြိမ်မြောက်   သွေးလှူဒါန်းခဲ့ ကြောင်း သိရသည်။      (က-ပ)



ရန်ကုန် ဒီဇင်ဘာ ၁၄
ရန်ကုန်မြို့ ဗဟန်းမြို့နယ် မြို့မရပ် (၃)လမ်း အမှတ် ၄၁နေဦးစန်း မောင်မြင့် (လူမှုထူးချွန် ပထမဆင့်) (အပေါ်ပုံ)သည် ဒီဇင်ဘာ ၁၂ရက်တွင် ရန်ကုန် ပြည်သူ့ဆေးရုံကြီး အမျိုး သား သွေးဌာန၌  စေတနာအလျောက် (၈၇)ကြိမ်မြောက် သွေးလှူဒါန်းခဲ့သည်။
(က-ပ)

   “ကိုရင်ဘဝကတည်းကသွေး လှူခဲ့တာပါ”
ဆရာတော်ဦးအာစိဏ္ဍ
(၁၀၂)ကြိမ်မြောက်
သွေးလှူရှင်
ရွှေလှိုင်အုတ်ကျောင်း
ကျောင်းကြီးတိုက်
ကြည့်မြင်တိုင်။
ဓာတ်ပုံ-သိန်းဝင်းလေး
(မြန်မာ့အလင်း)

  “စေတနာ သွေး လှူ ရှင် တွေ တိုးပွားရေး၊ သန့် ရှင်းတဲ့  သွေးတွေ ကို သွေးလှူရှင် များ ဆက်လက် ထိန်း သိမ်း ရေး နဲ့ သွေးမှ တစ်ဆင့် ကူး စက်  ရော ဂါ လျော့  နည်း ပပျောက်ရေး တို့ အတွက် ဂုဏ်ပြုပွဲ ကျင်းပပေးခြင်းဖြစ်ပါတယ်”
ဒေါက်တာတင်ညွန့်
ခေတ္တညွှန်ကြားရေးမှူးချုပ် တိုင်းရင်းဆေးပညာဦးစီးဌာန။
ဓာတ်ပုံ-သိန်းဝင်းလေး (မြန်မာ့အလင်း)

  “လူနာကို ကုသတဲ့အခါ အဓိကပံ့ပိုး  ကူညီတဲ့ သွေးလှူရှင် တွေကို နိုင်ငံတော် ကချီးမြှင့် ဂုဏ်ပြုတဲ့ ပွဲလည်း  ဖြစ်ပါ တယ်”
ဒေါက်တာ
သီတာအောင်
အမျိုးသား
သွေးဌာန
(ရန်ကုန်ပြည်သူ့ ဆေးရုံကြီး)
 ဓာတ်ပုံ-သိန်းဝင်းလေး(မြန်မာ့အလင်း)

  “အသက် ၁၈ နှစ်အရွယ်ကစပြီး ပုံမှန်သွေးလှူဒါန်းခဲ့ပါတယ်”
ဦးလှအေး(ဒဂုံတောင်)
(၁၁၆)ကြိမ်မြောက်သွေးလှူရှင်။
ဓာတ်ပုံ-သိန်းဝင်းလေး
(မြန်မာ့အလင်း
  “မိမိရဲ့သွေးနဲ့  လူတွေအသက် ကယ်မယ်လို့ ဆုံးဖြတ်ပြီး သွေးလှူ ဖြစ်ခဲ့တာပါ”
ဦးခွန်စိုင်းမောင်မောင်ကြီး
(၁၆၅)ကြိမ်မြောက်သွေးလှူရှင်။
ဓာတ်ပုံ-သိန်းဝင်းလေး
(မြန်မာ့အလင်း)

(၆)
ရန်ကုန်  ဒီဇင်ဘာ  ၁၄
	အလောင်းတော်ကဿပမထေရ်မြတ်ကြီးအား (၃၉)ကြိမ်မြောက်ထမနဲ ဆွမ်းနှင့် ဆီမီး ၉၀၀၀ ကပ်လှူပူဇော်ပွဲကို အလောင်းတော်ကဿပဝန်ဆောင်မှု အဖွဲ့နာယကဆရာတော်ဦးသုမနဦးဆောင်၍ တပို့တွဲလပြည့်နေ့ နံနက် မဟာမြိုင် အလောင်းတော်ကဿပစံကျောင်းတွင် ကျင်းပမည်ဖြစ်သည်။
	မြန်မာနိုင်ငံတစ်ဝန်းလုံးရှိ လိုက်ပါလိုသူ ကုသိုလ်ရှင် အလှူရှင်များသည် ရန်ကုန်မြို့ ဝန်ဆောင်မှုအဖွဲ့ အကျိုးတော်ဆောင် ဦးမောင်မောင်ဌေး အမှတ်(၈၂၀) မဟာဗန္ဓုလလမ်း (၁ဝလမ်းထိပ်) ဖုန်း-၂၂၆၀၂၄ သို့ ဆက်သွယ်နိုင်ကြောင်း သိရသည်။                                     (က-ပ)

ရန်ကုန်  ဒီဇင်ဘာ  ၁၄
	ရန်ကုန်မြို့ ဗဟန်းမြို့နယ် ဗိုလ် စိန်မှန်ရပ်ကွက်လုံးဆိုင်ရာ သာသနာ့ ပါလဓမ္မာရုံကကြီးမှူးကျင်းပသော (၁၄)ကြိမ်မြောက် နှစ်ကျိပ်ရှစ်ဆူ  ဗုဒ္ဓ ပူဇနိယပူ ဇော်ပွဲနှင့် (၂၉)ကြိမ်မြောက် ဓမ္မသဘင်တို့ကို ကျင်းပမည်ဖြစ်ရာ ဒီဇင်ဘာ ၁၆ရက်တွင်  တောင်တွင်းကြီး ဆရာတော် ဦးမုနိန္ဒကလည်းကောင်း၊ ၁၇ရက်တွင်  ရွှေလင်းယုန်ဆရာတော် အရှင်အရဝိန္ဒာဘိဝံသ(သာသနဓဇဓမ္မာစရိယ)ကလည်းကောင်း၊ ၁၈ရက် တွင် ရွှေပြည်ဟိန်း ဆရာတော် အရှင် ခေမာသိရီလင်္ကာရ(ဗဟုဇနဟိတဓရ၊ ပိဋကတစ်ပုံခွဲဆောင်)ကလည်းကောင်း ညစဉ် ၇  နာရီမှစ၍ နိဗ္ဗာန်ရောက် ကြောင်း တရားတော်များကိုဟောကြား မည်။ ထို့ပြင် ၁၉ရက်မှ ၂၃ ရက်အထိနှစ်ကျိပ်ရှစ်ဆူဗုဒ္ဓပူဇနိယပွဲတော်ကို ဗဟန်းမြို့နယ် ဗိုလ်စိန်မှန်အားကစား ကွင်းတွင် ကျင်းပမည်ဖြစ်ကြောင်း သိရသည်။
(က-ပ)

ရန်ကုန်  ဒီဇင်ဘာ  ၁၄
ရန်ကုန်တောင်ပိုင်းခရိုင် ခရမ်း မြို့ အမှတ်(၁)ရပ်ကွက်ရှိ ကံသာ ကျောင်း မိုးကုတ်ဝိပဿနာ ဓမ္မရိပ်သာ တွင် ကံသာကျောင်းတိုက် ဦးစီးပဓာနနာယကဆရာတော်ဘဒ္ဒန္တဇောတိကဦးစီးလျက် ကျေးဇူးရှင် မိုးကုတ်ဆရာ တော်ကြီး၏  ဥပနိဿယအတိုင်း တတိယပတ် ခုနစ်ရက်တရားစခန်းကို ဒီဇင်ဘာ ၁၇ ရက်မှစ၍ ဖွင့်လှစ်မည် ဖြစ်ပြီး ကမ္မဋ္ဌာနာစရိယဆရာတော် ဘဒ္ဒန္တနန္ဒသာရနှင့် ပဋိစ္စသမုပ္ပာဒ် သင် တန်း  မဟာသဒ္ဓမ္မကထိကဆရာ ကြီး ဦးကျော်နိုင် (မန္တလေး)တို့ကပဋိစ္စသမုပ္ပာဒ်နှင့် သစ္စာလေးပါး တရား တော်များကို ဟောပြောမည်ဖြစ်သည်။ တရားစခန်းသို့ ဝင်ရောက်မည့် ယောဂီ များအတွက် အရုဏ်ဆွမ်း၊ နေ့ဆွမ်း ဆက်ကပ်  လှူဒါန်းလိုသူများသည် အကျိုးတော်ဆောင်အဖွဲ့ ဖုန်း ဝ၁-၃၉၀၁၃၀ သို့ ဆက်သွယ်လှူဒါန်းနိုင် ကြောင်း သိရသည်။   (သတင်းစဉ်)်း များ အဖြစ် ဆောင်ရွက်လျက်ရှိပါ ကြောင်း ရေးသားဖော်ပြလိုက်ရပါ သည်။   ။
 (မြန်မာ့အလင်း)း သိရသည်။        
(သတင်းစဉ်)

နေပြည်တော် ဒီဇင်ဘာ ၁၄
၂၀၀၆ခုနှစ် (၆၂)နှစ်မြောက် တပ်မတော်နေ့အထိမ်းအမှတ်ကာကွယ်ရေး ဝန်ကြီးဌာနစခန်းမှူးရုံး စစ်သည်တော်ကျင့်ဝတ်ပြိုင်ပွဲကို ဒီဇင်ဘာ ၁၃ ရက်၌ လည်းကောင်း၊ကျပန်းစကားပြောပြိုင်ပွဲကို ဒီဇင်ဘာ ၁၄ ရက်၌လည်းကောင်း နေပြည်တော်ရှိ ကာကွယ်ရေးဝန်ကြီးဌာနကျန်စစ်သားရိပ်သာ၌ ကျင်းပရာ ယင်းပြိုင်ပွဲများသို့ ကာကွယ်ရေးဝန်ကြီးဌာနစခန်းမှူးရုံး စခန်းမှူး ဗိုလ်ချုပ် လှအောင်သိန်းနှင့် တာဝန်ရှိသူများ ကြည့်ရှုအားပေးကြသည်။ (အပေါ်ပုံ)
ယှဉ်ပြိုင်
အဆိုပါစစ်သည်တော်ကျင့်ဝတ်နှင့် ကျပန်းစကားပြောပြိုင်ပွဲသို့ ကာကွယ် ရေးဝန်ကြီးဌာနရုံး/ဌာနအသီးသီးမှ အရာရှိ၊စစ်သည်များအဆင့်အလိုက် ဝင်ရောက်ယှဉ်ပြိုင်ကြရာ စစ်သည်တော်ကျင့်ဝတ်တွင် အရာရှိ ၂၉ ဦး၊ အရာခံ ၄၆ ဦး၊ အကြပ် ၅၉ ဦး၊ တပ်သား ၃၃ ဦး ဝင်ရောက်ဖြေဆိုကြပြီး ကျပန်း စကား ပြောပြိုင်ပွဲတွင် အရာရှိ ၁၆ ဦး၊ အရာခံ ၂၀ ၊ အကြပ် ၃၅ ဦး၊ တပ်သား ၁၇ ဦးတို့ ပါဝင်ယှဉ်ပြိုင်ကြကြောင်း သတင်းရရှိသည်။      (သတင်းစဉ်)

ရန်ကုန် ဒီဇင်ဘာ ၁၄
ရန်ကုန် တက္ကသိုလ် ၁၉၈၂  တတိယနှစ်၊ ၁၉၈၃ စတုတ္တနှစ် ဘူမိဗေဒကျောင်းသား ကျောင်းသူများ၏ စတုတ္တအကြိမ်မြောက် အာစရိယပူဇော်ပွဲနှင့်  မိတ်ဆုံ ညစာစားပွဲကို ဒီဇင်ဘာ ၃ဝရက် (စနေနေ့) ညနေ၃ နာရီတွင် အမှတ် ၁၆ ဦးထွန်းငြိမ်း လမ်းနှင့် ပါရမီလမ်းထောင့် ချော်တွင်း ကုန်း မရမ်းကုန်းမြို့နယ် ချှခစား သောက်ဆိုင်၌ ကျင်းပမည်ဖြစ်သည်။ အာစရိယပူဇော်ပွဲနှင့် စပ်လျဉ်း၍ အသေး စိတ်သိလိုသူများနှင့် အလှူငွေများ ထည့်ဝင်လိုသူများသည် ဦးအောင်မိုး-ဒေါ်မူမူရှိန် ဖုန်း-၂၂၈၅၇၅၊ ဦးကျော် စိုးလွင်-ဒေါ်ခင်ဝါဇော် ဖုန်း-၀၉-၅၀-၀၈၃၂၈၊ ဦးဉာဏ်ဝင်း ဖုန်း-၀၉ ၈၀ - ၃၀၂၆၈၊ ဦးထိန်ဝင်း-ဒေါ်အေးအေး ဖုန်း-၀၉-၅၀-၁၇၀၇၁၊ ဒေါ်ချိုချိုအေး ဖုန်း-၂၅၄၈၆၀ တို့သို့ ဆက်သွယ် လှူဒါန်းနိုင်ကြောင်းသိရသည်။  (က-ပ)

နေပြည်တော် ဒီဇင်ဘာ ၁၄
အကြမ်းဖက်သောင်းကျန်းသူ အဖျက်သမားများသည် နိုင်ငံတော်တည်ငြိမ်ရေး၊ ရပ်ရွာအေးချမ်းသာယာရေးနှင့် တရားဥပဒေစိုးမိုးရေးတို့ကို နှောင့်ယှက်ဖျက်ဆီးပြီး အပြစ်မဲ့ပြည်သူများ သေကျေ၊ ဒဏ်ရာရ၊ အထိတ်တလန့်ဖြစ်စေရန် ရည်ရွယ်ချက်ဖြင့် အဖျက်အမှောင့်လုပ်ရပ်များကို နည်းမျိုးစုံအသုံးပြုဆောင်ရွက်လျက်ရှိရာ ဒီဇင်ဘာ ၁၁ ရက် နံနက်၁ဝနာရီခန့်တွင် ရှမ်းပြည်နယ်(အရှေ့ပိုင်း) မိုင်းဖြတ်မြို့နယ် ရှမ်းဓနုကျေးရွာမှ ဒေါ်ရှဲတောနှင့် ကလေးငယ် သုံးဦးတို့သည် တောင်ယာလုပ်ငန်း လုပ်ကိုင်ရန်သွားရောက်စဉ် တောတွင်းတစ်နေရာ၌ သောင်းကျန်းသူအဖျက်သမားများ ထောင်ထားသော တိုက်မိုင်းတစ်လုံးကို တိုက်မိပေါက်ကွဲခဲ့သဖြင့် ဦးကျားတယ်၏သမီး  ဒေါ်ရှဲတော အသက် (၂၈)နှစ်သည် ဦးခေါင်းနှင့် ရင်ဘတ်တို့၌ မိုင်းစထိမှန်၍လည်းကောင်း၊ ဦးမာရေ၏သား မောင်ရှာဖတ် အသက်(၉)နှစ် သည် ဘယ်ညာခြေနှစ်ဖက်လုံး ကြေမွဒဏ်ရာဖြင့်လည်းကောင်း နေရာတွင်ပင် သေဆုံးသွားကြပြီး၊ ဦးကျရ၏သမီး မကျော့မွှေး အသက်(၉)နှစ်သည် ချက်အောက်၌ မိုင်းစထိမှန်၍ ဝဲဘက်လက်ကျိုးသွားကာ ဆေးကုသမှုခံယူရန် ကျိုင်းတုံမြို့နယ် ပြည်သူ့ဆေးရုံသို့ပို့ဆောင်စဉ် လမ်းခုလတ်၌ ရရှိသောဒဏ်ရာဖြင့် သေဆုံးသွားခဲ့ကြောင်းနှင့် ဦးကျဖူး၏သား မောင်ကျကအသက်(၁၀)နှစ်သည် ဘယ်ညာပေါင်နှင့် ဝမ်းဗိုက်၊ နဖူး၊ နှုတ်ခမ်း၊ ညာပခုံးတို့၌ မိုင်းစရှပ်မှန်ဒဏ်ရာရရှိခဲ့ရာ တာဝန်ရှိသူများကလိုအပ်သောဆေးဝါးကုသမှုများနှင့် ပံ့ပိုးကူညီမှုများ ဆောင်ရွက်ပေးခဲ့ ကြောင်းသိရသည်။
ယင်းကဲ့သို့ အပြစ်မဲ့ပြည်သူများ သေကျေ၊ ဒဏ်ရာရအောင် လက်နက်အားကိုး မိုင်းထောင်ဖောက်ခွဲခဲ့သည့် အကြမ်းဖက်သောင်းကျန်းသူ အဖျက်သမားများအား တာဝန်ရှိသူများနှင့် ဒေသခံပြည်သူများပူးပေါင်း၍ သတင်း ဖော်ထုတ်ရှင်းလင်းလျက်ရှိကြောင်း သတင်းရရှိသည်။                              (သတင်းစဉ်)

	ဒို့နိုင်ငံကို၊ ဒို့ထက်ပိုချစ်
	ကြွေးကြော်ဟစ်နေ၊ လက်သစ်ကိုလိုနီ
	စနစ်ဆီသို့၊ ရည်ရွယ်ချက်ဆိုး
	အကြံဆိုးနဲ့၊ အမျိုးလည်းပျက်
	တိုင်းပြည်ဖျက်ရန်၊ စဉ်ဆက်မပြတ်
	အထပ်ထပ်အခါခါ၊ သွေးခွဲလာလည်း
	“မြန်မာလူမျိုး၊ အညွန့်ကျိုးမခံ”
	တွန်းလှန်ဖယ်ရှား၊ အမျိုးသားစိတ်ဓာတ်
	မတ်မတ်ခိုင်ခိုင်၊ မယိမ်းယိုင်ဘူး
	တစ်နိုင်ငံလုံးက၊ တိုက်ဖျက်မည်။
အ	ဒို့လူမျိုးအကြောင်း၊ အကောင်းအဆိုး
	ကြောင်းကျိုးမလျော်၊ အော်ဟစ်ဆူညံ
	မမှန်သတင်းပေး၊ ပြည်တွင်းရေးတွေ
	သွေးထိုးမြှောက်ပင့်၊ မည်မျှလွှင့်လည်း
	ချင့်ချိန်စဉ်းစား၊ မြန်မာများ၏
	သွေးသားထဲအရောက်၊ မထိုးဖောက်နိုင်ဘူး
	“ကျောက်ဆောင်အလား၊ ပြည်တွင်းအားကို”
	ခွဲခြားသမှု၊ လာမပြုနှင့်
	ပြည်သူ့အားနှင့်၊ တိုက်ဖျက်မည်။
အ	သယံဇာတ၊ ကြွယ်ဝချမ်းသာ
	ဒို့မြန်မာသည်၊ ရိက္ခာဖူလုံ
	စားမကုန်ဘူး၊ သမိုင်းဦးအစ
	ရှေးမဆွကပင်၊ ကိုယ့်အင်ကိုယ့်အား
	ကိုယ်အားထား၍၊ သူများအားကိုး
	ခါးကျိုးမည့်အလုပ်၊ ဒို့မလုပ်ခဲ့
	စက်ရုပ်တစ်ရုပ်၊ ဒို့မဟုတ်ဘူး
	ဦးတည်ရည်မှန်း၊ တစ်ခေတ်ဆန်းဖို့
	ဒို့လမ်းဒို့ရွေး၊ သမိုင်းရေးရန်
	ပြင်းထန်စိတ်ဓာတ်၊ ဖြောင့်မတ်တည်ကြည်
	“အမှီအခိုကင်းတာ၊ ဒို့မြန်မာပဲ”
	လိပ်ပြာသန့်သန့်၊ ခရီးဆန့်ရင်း
	ပြည်တွင်းအင်အား၊ ပြည်တွင်းထားလို့
	အဖျက်သမားမှန်သမျှ၊ ချေမှုန်းကြရန်
	ဇာတိမာန်သည်၊ တောင်ယံတောလုံး
	မိုးသို့ချုန်းမည့်
	“တစ်မျိုးသားလုံးရဲ့၊ အသံတည်း”။    ။

ရန်ကုန်တိုင်း အလုံ၊ ကြည့်မြင်တိုင်၊ စမ်းချောင်းမြို့နယ်ရှိ အတုလာ ဓိပတိမဟာမုနိသကျကိုးထပ်ကြီးဘုရားပွဲတော် ကျင်းပရေး ပထမအကြိမ် ညှိနှိုင်း အစည်းအဝေးကို သန္တိသုခဓမ္မာရုံကြီးတွင် ဒီဇင်ဘာ၁၂ရက်ကကျင်းပရာ အလှည့်ကျဂေါပကအဖွဲ့ဝင် ဦးစောလွင်ကစည်ကားသိုက်မြိုက်စွာ ကျင်းပနိုင်ရေးအတွက် ဆွေးနွေးတင်ပြစဉ်။              (၁၂၉)

(၈)
အကျောဖုံးမှ
ရှေးဦးစွာ တစ်သက်တာစာပေဆု ရရှိသူ  စာရေးဆရာမကြီး ဒေါ်ရင်ရင် (စောမုံညင်း)အား မြန်မာ့အလင်း သတင်းအဖွဲ့ သွားရောက်တွေ့ဆုံ မေး မြန်းခဲ့သည်။ တစ်သက်တာစာပေဆု ရရှိမှုနှင့် ပတ်သက်ပြီး ဆရာမကြီး စောမုံညင်းက“အားသစ်တစ်ခု လောင်း လိုက်သလို ခံစားရပါတယ်။ ဒီအသက် ဒီအရွယ်မှာ ဒီလို ဆုမျိုးရရှိတာဟာ အင်အားသစ်တစ်ရပ်ကို မွေးဖွားပေး လိုက်သလိုမျိုးလည်း ဖြစ်ရပါတယ်။ ရှေ့ဆက်ပြီး စာတွေ အများကြီး ရေးသွားဦးမှာပါ” ဟု ရွှင်လန်းတက်ကြွ စွာ ပြောကြားသည်။
အမည်ရင်း ဒေါ်ရင်ရင်၊ ကလောင် အမည် စောမုံညင်းမှာ ရှမ်းပြည်နယ် (မြောက်ပိုင်း) မိုးမိတ်မြို့ဇာတိဖြစ်ပြီး မိဘများမှာ အခွန်တော်အမတ်ကြီး ဦးစံတင်နှင့် ဒေါ်ဒေါ်မြို့တို့ဖြစ်သည်။ အသက် ၁၁ နှစ်အရွယ်ကပင် ကဗျာများ စတင်ရေးသားခဲ့သူဖြစ်ပြီး ယခုအခါ အသက် ၈၇နှစ်ရှိပြီဖြစ်သည်။
ဆရာမကြီး ဒေါ်စောမုံညင်းမှာ ဝိဇ္ဇာဘွဲ့နှင့် ဂျပန်ဘာသာဒီပလိုမာ ရရရှိ ခဲ့သူ ဖြစ်သည့်အပြင် ၁၉၆၃ ခုနှစ်၌ “ရှေ့ဆောင်လူငယ် သောက်ရှူးကြယ်” စာအုပ်ဖြင့် ကလေးသူငယ်စာပေဆု၊ ၁၉၆၅ ခုနှစ်၌ “မြန်မာမှုစုံ ပန်းရဂုံ” စာအုပ်ဖြင့် ဝိုင်အမ်ဘီအေအသင်း၏ ယဉ်ကျေးမှုစာပေဆု၊ ၁၉၈၉ ခုနှစ်တွင် “မြန်မာအမျိုးသမီး ဆင်ယင်ထုံးဖွဲ့မှု” စာအုပ်ဖြင့် အမျိုးသားစာပေဆု (ယဉ် ကျေးမှု)၊ ၂၀၀၀ ပြည့်နှစ်အတွက် အရှေ့ တောင် အာရှစာပေရွှေတံဆိပ်ဆု (ဆဧအွှရဣထဧ အွှအရဓ)၊ ၂၀၀၄ ခုနှစ်ကပခုက္ကူဦးအုံးဖေတစ် သက်တာစာပေဆု၊ ၂၀၀၂ ခုနှစ်တွင် နိုင်ငံတော်ကချီးမြှင့်သော ဝိဇ္ဇာပညာ ထူးချွန်ဆု(ပထမအဆင့်)နှင့် ယခု နိုင်ငံတော်ကချီးမြှင့်သော တစ်သက် တာစာပေဆုများ ရရှိခဲ့သူဖြစ်သည်။
မျှော်လင့်မထား
ဆရာမကြီးစောမုံညင်းက“ကျွန်မကမကြာမီကထုတ်ခဲ့တဲ့ ‘စောမုံညင်းရဲ့ စောမုံညင်း  စာအုပ်နဲ့ ဆုတစ်ဆု ရရှိ လိမ့်မယ်လို့ မျှော်မှန်းထားတာပါ။ အခု တစ်သက်တာ စာပေဆုရတော့လည်း ဝမ်းသာရတာပေါ့။ တစ်သက်လုံး စာပေရေးသားခဲ့ရတော့ ဆောင်းပါး ပေါင်းများစွာ ရေးခဲ့သလို အခြားကဗျာ စာတွေလည်း အများကြီး ရေးခဲ့ပါ တယ်။ ဒီဆုရတာဟာ တကယ့်ကို မျှော်လင့်မထားတာပါ”ဟု မြန်မာ့ အလင်းသို့ ရှင်းပြသည်။
စာအုပ်များ
အသက် ၁၁ နှစ် သမီးအရွယ်မှ စတင်ကာ တောတောင်ရေမြေ သဘာဝအလှကဗျာများ စတင်ရေးသားပြီး ရတနာသီဟဂျာနယ်တွင် စတင် ရေးသားခဲ့သော ဆရာမကြီး စောမုံညင်း မှာ လက်ရှိအချိန်တွင် ရေးသားထုတ်ဝေခဲ့ပြီးသော စာအုပ်များမှာ မြန်မာ့ ဇာတ်သဘင် တစ်ခေတ်ပြောင်းလဲရေး၊ ကရင်ပြည်နယ် ဓာတ်ပုံမှတ်တမ်း၊ ကင်းထောက် အမျိုးသမီးလက်စွဲနှင့် မီးပုံပွဲသီချင်းများ၊ မြတ်နိုးဖွယ်ရာ မြန်မာ့ ရိုးရာများ၊ နော်ဇာကုံးနှင့် ပုလဲသွယ် (ငွေတာရီဆောင်းပါးများ) စာအုပ်၊ မြန်မာအမျိုးသမီး၊  မြန်မာအမျိုးသမီး ဆင်ယင်ထုံးဖွဲ့မှု စသည့်စာအုပ်များ ဖြစ်ကြောင်း သိရသည်။
ဆရာမကြီး  စောမုံညင်းမှာ ကျန်းကျန်းမာမာနှင့် ရှိနေဆဲဖြစ်ပြီး စာပေများကို သတင်းစာ၊ မဂ္ဂဇင်းများ တွင် အဆက်မပြတ် ရေးသားနေသူ လည်းဖြစ်သည်။ စာပေရေးသားခြင်း အပြင် နိုင်ငံတော်ကတာဝန်ပေးထား သော မဟာဂီတသီချင်းကြီးရွေးချယ်ရေး ဘုတ်အဖွဲ့ဝင်၊ ယဉ်ကျေးမှုတက္ကသိုလ် ဇာတ်သဘင်အကြံပေး၊ မြန်မာစာအဖွဲ့ ဦးစီးဌာနအဖွဲ့ဝင်တို့အပြင် မြန်မာ အမျိုးသမီး စွမ်းဆောင်ရှင်များအသင်း နာယက၊ မြန်မာနိုင်ငံလုံးဆိုင်ရာ အမျိုး သမီးရေးရာအဖွဲ့ချုပ် (ယဉ်ကျေးမှုအကြံ ပေး)၊ စာပေစာနယ်ဇင်း အလုပ်အမှု ဆောင် တာဝန်များကို တက်ကြွစွာ ထမ်းဆောင်လျက်ရှိသည်။
လောလောဆယ်အချိန်တွင် မြန်မာ့ အသံရေဒီယိုဟောပြောချက်များစာအုပ် အမှတ်(၄)ထွက်ရန်ရှိနေကြောင်း၊ စာပေရေးသားမှုများကို တတ်စွမ်းနိုင်သရွေ့ ဆက်လက် ရေးသားသွားမည်ဖြစ် ကြောင်း ဆရာမကြီးစောမုံညင်းကပြောကြားသည်။
မောင်မိုးယံ
ဆက်လက်၍ စာပဒေသာစာပေဆုရမောင်မိုးယံအား မြန်မာ့အလင်း သတင်းအဖွဲ့ကသွားရောက်မေးမြန်း ခဲ့သည်။
လယ်ယာစိုက်ပျိုးရေးနှင့် ဆည် မြောင်းဝန်ကြီးဌာန၊ ရေအရင်းအမြစ် အသုံးချရေးဦးစီးဌာနဒုတိယညွှန်ကြား ရေးမှူးအဖြစ် တာဝန်ထမ်းဆောင် နေသော စာရေးဆရာ မောင်မိုးယံ  (အငြိမ်းစား ဗိုလ်မှူးမျိုးသန့်) ကပြော ကြားရာတွင် “ဒီစာအုပ်ဆုရအောင်  ကြိုးပမ်းမှုမှာ အဓိကကျေးဇူးရှင်ကမြန်မာ့ကြယ်ငါးပွင့် သင်္ဘောလုပ်ငန်း ကပါ။  ဘယ်လို  ရေးသားခဲ့သလဲ ဆိုရင် မိမိမြန်မာ့ကြယ်ငါးပွင့်သင်္ဘော လုပ်ငန်းမှာ တာဝန်ထမ်းဆောင်တုန်း ကမောင်ပေါက်ကျိုင်းရဲ့ စကားကြီး သုံးခွန်းနဲ့ ကြိုးစားခဲ့ပါတယ်။ မအိပ် မနေအသက်ရှည်၊ သွားပါများ ခရီး ရောက်၊ မေးပါများ စကားရဆိုတဲ့ မောင်ပေါက်ကျိုင်းရဲ့  စကားကြီး သုံးခွန်းအတိုင်း မြန်မာ့ပင်လယ်ပြင်ရဲ့ အခင်းအကျင်းကို မှတ်တမ်းတင် ခဲ့ပါတယ်”ဟု ဦးစွာပြောကြားသည်။                
“ခရီးသွားစာပေကို အားသန်တယ်။ ခရီးသွားခြင်းဟာ  အသက်ရှည် ဆေး တစ်မျိုး၊ စိတ်ရဲ့ထွက်ပေါက်တစ်မျိုးပါ။ မရောက်ဖူးတဲ့ဒေသကို ခရီးထွက်မိတိုင်း ကိုယ်ရောက်ခဲ့သလို စာဖတ်ပရိသတ် ကို အဲ့ဒီဒေသရဲ့ အခင်း၊ အကျင်းကို ပြောပြချင်တယ်။ အဓိကကတော့ စေတနာပါ။ လူတွေဟာ ခရီးသွားဖို့ အစစခက်ခဲကြတယ်။ ခရီးသွားစာပေကို ရေးသားဖို့ တွန်းအားဖြစ်လာတာကဆရာကြီးသိန်းဖေမြင့်ရဲ့ စာအုုပ်တွေ ကတွန်းအားတစ်ရပ် ဖြစ်ပါတယ်။ တာဝန်အရခရီးများစွာ သွားရသောအခါ လူတွေ မသိသေးတဲ့ နိုင်ငံရဲ့ ရတနာသိုက်တွေဟာ စာပေနဲ့သာ တူး ခွင့်ရမယ်ဆိုရင်  ဆုံးရှုံးမှုတွေ ပျောက်ဆုံး နေတဲ့အခွင့်အရေးတွေကို တိုင်းပြည်ကသိသွားမယ်၊ ဒါဆိုရင် တိုင်းပြည်ကို ကာကွယ်လိုစိတ်၊ တန်ဖိုးထားလိုစိတ်၊ ချစ်တဲ့စိတ်နဲ့ ပြုပြင်လိုစိတ်တွေဟာ  ပေါက်ဖွားရှင်သန်လာမယ်”
စာပေမှတ်တမ်း
“နိုင်ငံတစ်နိုင်ငံရဲ့သမိုင်းကို စာပေကမှတ်တမ်းပါ၊ လူတစ်ယောက်ရဲ့ သမိုင်းကိုလည်း စာပေနဲ့မှတ်ကျောက် တင်ပါတယ်။ ဖျောက်ဖျက်လို့မရတဲ့ သမိုင်းမှတ်တိုင်များကို နောင်လာ နောက်သားတွေ အသိမှား အမြင်မမှား  စေဖို့ စာပေသမားတွေမှာ တာဝန်ရှိ ပါတယ်”
“လူ့ဘဝရဲ့ တန်ဖိုးများစွာအနက် ငွေနဲ့ တန်ဖိုးဖြတ်လို့မရတာ စာပေပါ။ စာဖတ်သူတစ်ဦးဟာ တစ်နာရီ၊ တစ် ရက်အတွင်းမှာ စာတစ်ပုဒ်ကိုပြီးအောင် ဖတ်နိုင်ပေမယ့် စာရေးသူတစ်ဦးဟာ တစ်နှစ်၊ တစ်လအတွင်း စာတစ်အုပ်ကို ပြီးအောင် ရေးနိုင်ဖို့ ခက်ခဲပါတယ်။ အဲဒီထက် ပိုခက်တာကဂုဏ်သိက္ခာ ဆိုတဲ့ ‘စာပေဆု ပါ။ အခက်ခဲဆုံး ကတော့ တန်ဖိုးရှိတဲ့ ဘဝကိုရဖို့ပါပဲ။ ဒီစာပေဆုနဲ့ပတ်သက်ပြီးတော့ လေး စားထိုက်သူများကို လေးစားပါတယ်။ ရိုသေထိုက်သူတွေကို ရိုသေပါတယ်။ စာပေဆုရအောင် ပြုစုပျိုးထောင်ခဲ့တဲ့ မိဘဆရာသမားအားလုံးနဲ့ ပါရမီ ဖြည့်ဖက်များ၊ ဆုရွေးချယ်ရေးအဖွဲ့ ဝင်အားလုံးကို အထူးကျေးဇူးတင်ပါ တယ်”ဟု မြန်မာ့အလင်းသိို့ ပြော ကြားသည်။
ရေးသားနေ
စာရေးဆရာ မောင်မိုးယံသည် ၂၀၀၀ ပြည့်နှစ်က“ချင်းတွင်းမြစ်၏ သမိုင်းတစ်ခေတ်ပဲ့တင်သံ” စာအုပ်ဖြင့် စာပေဗိမာန်စာပဒေသာ ပထမဆုကို လည်းကောင်း၊ ၂၀၀၄ ခုနှစ်ကပခုက္ကူ ဦးအုံးဖေစာပေဆု ကျမ်းစာပေဖြင့် လည်းကောင်း၊ ယခု “ငွေကြယ်များကို သက်သေတည်၍ ရွှေပင်လယ်ကို ဖြတ် သန်းခြင်း”စာအုပ်ဖြင့် တတိယမြောက် စာပေဆုဆွတ်ခူးခြင်းဖြစ်သည်။ ယခု အခါ “ပုံဆောင်ခဲတစ်ခု၏ သက်တမ်း နှင့် အတွေးအမြင်” ရသဝတ္ထုတိုများ ရေးသားနေကြောင်း သိရသည်။   ။
(မြန်မာ့အလင်း)

နေပြည်တော် ဒီဇင်ဘာ ၁၄
ပြန်ကြားရေးဝန်ကြီးဌာနအမျိုးသားစာပေဆု စိစစ်ရွေးချယ်ရေး ကော်မတီသည် ၂၀၀၅ ခုနှစ်အတွင်း ထုတ်ဝေခဲ့သည့်စာအုပ်များကို စိစစ် ရွေးချယ်ခဲ့ပြီးဖြစ်ရာ အမျိုးသားစာပေဆုချီးမြှင့်ရွေးချယ်ခြင်းခံရသော စာအုပ် များနှင့် စာရေးဆရာများ၏ အမည်စာရင်းကို သက်ဆိုင်ရာကယနေ့ ထုတ်ပြန်ကြေညာသည်။
ဝတ္ထုရှည်တွင် ဆင်ဖြူကျွန်းအောင်သိန်း၏ ‘နေမင်းတစ်ထောင်  (ရှစ်အုပ်တွဲ)၊ ဝတ္ထုတိုပေါင်းချုပ်ဆုတွင် ယဉ်ယဉ်နု(မန္တလေး)၏ ‘အိပ်တန်းပြန် မုဒိတာငှက်များ ဝတ္ထုတိုစုစည်းမှု၊ ကဗျာပေါင်းချုပ်ဆုတွင် ဇာနည်၏ ‘ဗီဇအလင်းငှက် ကဗျာများ ၊ စာပေပဒေသာဆုတွင် မောင်မိုးယံ၏ ‘ငွေကြယ် များကို သက်သေတည်၍ ရွှေပင်လယ်ကိုဖြတ်သန်းခြင်း ၊ မြန်မာ့ယဉ်ကျေးမှုနှင့် အနုပညာဆိုင်ရာ စာပေဆုတွင် မင်းသျှင်အောင်(တွံတေး)၏ ‘မဟာဗုဒ္ဓဝင် ကွက်စိပ် ဇာတ်ထုပ်များနှင့် ဒဂုဏ်ဆရာညွန့် ၊ ကလေးစာပေဆုတွင် တင်လင်းဇော်၏ ‘မြန်စာဂုဏ်တင့်ငွေကြယ်ပွင့် သတ်ပုံကဗျာများ ၊ ဘာသာပြန်(သုတစာပေ)ဆု တွင် နန်းမြကေခိုင်၏ ‘အိပ်မက်ခွန်အားဖြင့် ကမ္ဘာကျော်သူ ဟွန်ဒါဆိုးအိချိရော ၊ ဘာသာပြန်(ရသစာပေ)ဆုတွင် မောင်ရဲခိုင်၏ ‘ဘဝအလွမ်းအိမ် ၊ သုတပဒေသာ (ဝိဇ္ဇာ)ဆုတွင် မကြန်၏ ‘ကိုလိုနီခေတ်ဦး ကျေးရွာအုပ်ချုပ်ရေး(၁၈၈၆-၉၇) ၊ သုတပဒေသာ(ရိုးရိုးသိပ္ပံ) ဆုတွင် ဒေါက်တာအေးကျော်(ဆေးသုတေသန) ၏ ‘နှစ်(၄၀)ဆေးသုတေသီ တစ်ဦး၏ ဒိုင်ယာရီ ၊ သုတပဒေသာ(အသုံးချသိပ္ပံ)ဆုတွင် ဝင်းချစ်၏ ‘သစ်သားဆိုင်ရာ နည်းပညာ ၊ နိုင်ငံရေးစာပေဆုတွင် သံအမတ်ကြီး ဦးဖေသိန်းတင်၏ ‘သံတမန်လမ်းညွှန် တို့ကအသီးသီးရရှိကြသည်။
အမျိုးသားစာပေဆုတွင် ဘာသာရပ်(၁၄)မျိုးရှိသည့်အနက် ပြဇာတ်နှင့် လူငယ်စာပေတို့အတွက် ဆုချီးမြှင့်နိုင်ခြင်း မရှိကြောင်း သိရသည်။
ဆုရသူများသည် ရန်ကုန်မြို့ အမှတ် ၅၂၉-၅၃၁ ကုန်သည်လမ်း စာပေဗိမာန်စာတည်းမှူးချုပ် တယ်လီဖုန်းအမှတ် ၂၄၀၀၄၈ နှင့် ၃၈၁၄၄၉ တို့သို့ အမြန် ဆက်သွယ်ကြရန်ဖြစ်သည်။
ဆုရရှိသူများအား နေပြည်တော်၌ ဆုချီးမြှင့်မည်ဖြစ်ကြောင်း သတင်းရရှိ သည်။                              
       (သတင်းစဉ်)

ရန်ကုန် ဒီဇင်ဘာ ၁၄
လူမှုဝန်ထမ်း၊ ကယ်ဆယ်ရေးနှင့် ပြန်လည်နေရာချထားရေး ဝန်ကြီးဌာနရန်ကုန်တိုင်း  မူးယစ်ကြီးကြပ်ရေး အသင်းကကျင်းပသော မူးယစ်ဆေး ဝါးအန္တရာယ် တားဆီးကာကွယ်ရေး ဟောပြောပွဲကို ယနေ့ နံနက် ၉နာရီကမြောက်ဥက္ကလာပအမှတ်(၁) အခြေခံ ပညာ အထက်တန်းကျောင်း မြတ် ခရေခန်းမ၌ကျင်းပရာ မြို့နယ် ပညာ ရေးမှူး ဒေါ်မိမိငယ်ကအဖွင့်အမှာ စကားပြောကြားပြီး မြို့နယ်ကျန်းမာရေး ဌာနဒေါက်တာဒေါ်ဦးဦးကမူးယစ် ဆေးဝါးနှင့် ပတ်သက်၍ ှဣည-အဣဓဆရောဂါအကြောင်း ပြောကြားကာ လူမှု ဝန်ထမ်းဦးစီးဌာနရန်ကုန်တိုင်း မူးယစ် ကြီးကြပ်ရေးအသင်း ဒုတိယဥက္ကဋ္ဌ ဦးပြေအေးကမူးယစ်ဆေးဝါးစွဲပြီး လူငယ်များကို နောက်ဆက်တွဲ စောင့် ရှောက်မှု လုပ်ငန်းစဉ်များအကြောင်း ဟောပြောကြားသည်။
ရှင်းလင်းပြောကြား
ဆက်လက်၍  စာရေးဆရာ ကျိုက်လတ်မိုးမြင့်ကမူးယစ်ဆေး ဝေးဝေးရှောင် အကြောင်းကို လည်း ကောင်း၊ ရန်ကုန်တိုင်း မူးယစ်ကြီးကြပ် ရေးမှူး အလုပ်အမှုဆောင် ဦးကျော်ဝင်း ကမူးယစ်အန္တရာယ်နှင့် နောက်ဆက် တွဲ ဖြစ်ပွားသော ကျန်းမာရေးဆိုင်ရာ ခုခံအား ကျဆင်းရောဂါကာကွယ်ရေး စာကြောင်းတို့ကို ရှင်းလင်းပြောကြား ကြသည်။ (အပေါ်ပုံ)
ထို့နောက် အထက(၁) ကျောင်း အုပ်ဆရာကြီး ဦးစိန်ဝင်းကကျေးဇူး တင်စကား ပြန်လည်ပြောကြားကြောင်း သိရသည်။    
 (မြို့နယ် ပြန်/ဆက်)

နကျောဖုံးမှ
ဆက်လက်၍ ဝန်ကြီးနှင့်အဖွဲ့သည် ရန်ကုန်အရှေ့ပိုင်းခရိုင် မင်္ဂလာ တောင်ညွန့်မြို့နယ် လျှပ်စစ်ဓာတ်အားပေးရေးအဖွဲ့ အုပ်ချုပ်ရေးမှူးရုံးသို့ရောက်ရှိပြီး ငွေသွင်းကောင်တာကို ကြည့်ရှုစစ်ဆေးသည်။
ဖြည့်စွက်ရှင်းလင်း
ယင်းနောက် ဝန်ကြီးနှင့်အဖွဲ့အား မြို့နယ်အုပ်ချုပ်ရေးမှူးရုံး ရှင်းလင်းခန်းမ၌ မင်္ဂလာတောင်ညွန့်မြို့နယ် အုပ်ချုပ်ရေးမှူး ဦးမင်းမင်းဦးကလျှပ်စစ်ဓာတ်အား လက်ခံရရှိမှုနှင့် ဖြန့်ဖြူးမှု၊ ဓာတ်အားလိုင်းများအခြေအနေနှင့် လျှပ်စစ်ဓာတ်အား သုံးစွဲမှုအမျိုးအစားများကို ရှင်းလင်းတင်ပြပြီး ရန်ကုန်မြို့တော် လျှပ်စစ်ဓာတ်အား ပေးရေးအဖွဲ့ အင်ဂျင်နီယာချုပ် ဦးထွန်းအေးကယူနစ်ပျောက်ဆုံးမှုဖြစ်ရသည့် အကြောင်းရင်းများကို ဖြည့်စွက်ရှင်းလင်းတင်ပြသည်။
ထို့နောက် ဝန်ကြီးကဝန်ထမ်းများအား ပြည်သူ ချစ်သော လျှပ်စစ် ဝန်ထမ်းကောင်းများဖြစ်အောင် ကြိုးစားကြရန်လိုကြောင်း မှာကြားပြီး လျှပ်စစ်ဓာတ် အားသုံးစွဲသူများ၏ အိမ်ထောင်စုစာရင်းများကို ကြည့်ရှုစစ်ဆေး၍ လိုအပ်သည်များ ဖြည့်ဆည်းဆောင်ရွက်ပေးခဲ့ကြောင်း သတင်းရရှိသည်။       (သတင်းစဉ်)

အမျိုးသားစာပေတစ်သက်တာဆု-စာရေးဆရာမကြီး ဒေါ်ရင်ရင်(စောမုံညင်း)
	စဉ်	ဘာသာရပ်	စာအုပ်အမည်	ရေးသူ	ထုတ်ဝေသူ
	၁	ဝတ္ထုရှည်	နေမင်းတစ်ထောင်(ရှစ်အုပ်တွဲ)	ဆင်ဖြူကျွန်းအောင်သိန်း	ပုဂံစာအုပ်တိုက်
	၂	ဝတ္ထုတိုပေါင်းချုပ်	အိပ်တန်းပြန် မုဒိတာငှက်များဝတ္ထုတို စုစည်းမှု	ယဉ်ယဉ်နု(မန္တလေး)	ချိုတေးသံစာပေ
	၃	ကဗျာပေါင်းချုပ်	ဗီဇအလင်းငှက်ကဗျာများ	ဇာနည်	ရှင်မတောင်စာပေ
	၄	စာပဒေသာ	ငွေကြယ်များကိုသက်သေတည်၍	မောင်မိုးယံ	စာပေဗိမာန်
			ရွှေပင်လယ်ကိုဖြတ်သန်းခြင်း
	၅	မြန်မာ့ယဉ်ကျေးမှုနှင့်	မဟာဗုဒ္ဓဝင် ကွက်စိပ်ဇာတ်ထုပ်များနှင့်	မင်းသျှင်အောင်	စာပေဗိမာန်
		အနုပညာဆိုင်ရာ	ဒဂုဏ်ဆရာညွန့်	(တွံတေး)
	၆	ကလေးစာပေ	မြန်စာဂုဏ်တင့် ငွေကြယ်ပွင့်သတ်ပုံကဗျာများ	တင်လင်းဇော်	ဇင်ရတနာစာပေ
	၇	ဘာသာပြန်	အိပ်မက်ခွန်အားဖြင့် ကမ္ဘာကျော်သူ	နန်းမြကေခိုင်	Qုာလိတယဖုဗလိစဟိနဂ
		(သုတေစာပေ)	ဟွန်ဒါဆိုးအိချိရော		ှုုစေ
	၈	ဘာသာပြန်(ရသစာပေ)	ဘဝအလွမ်းအိမ်	မောင်ရဲခိုင်	ရာပြည့်စာအုပ်တိုက်
	၉	သုတပဒေသာ(ဝိဇ္ဇာ)	ကိုလိုနီခေတ်ဦး ကျေးရွာအုပ်ချုပ်ရေး(၁၈၈၆-၉၇)	မကြန်	မြန်မာ့ရတနာစာပေ
	၁၀	သုတပဒေသာ	နှစ်(၄၀)ဆေးသုတေသီတစ်ဦး၏ ဒိုင်ယာရီ	ဒေါက်တာအေးကျော်	မိုးနှင်းစာပေ
		(ရိုးရိုးသိပ္ပံ)		(ဆေးသုတေသန)
	၁၁	သုတပဒေသာ	သစ်သားဆိုင်ရာနည်းပညာ	ဝင်းချစ်	ယုံကြည်ချက်စာပေ
		(အသုံးချသိပ္ပံ)
	၁၂	နိုင်ငံရေးစာပေ	သံတမန်လမ်းညွှန်	သံအမတ်ကြီးဦးဖေသိန်းတင်	ယုံကြည်ချက်စာပေ


(၉)
ရန်ကုန်  ဒီဇင်ဘာ  ၁၄
ရန်ကုန်တိုင်း အေးချမ်းသာယာရေးနှင့် ဖွံ့ဖြိုးရေးကောင်စီကကြီးမှူးကျင်းပသော ၂၀၀၄-၂၀၀၅ ခုနှစ်အတွက် နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီကချီးမြှင့်သည့် ရန်ကုန်တိုင်းမှ ဂုဏ်ထူးဆောင်ဘွဲ့နှင့် ဂုဏ်ထူးဆောင်ဆုတံဆိပ် ရရှိကြသူများအား ဂုဏ်ထူးဆောင်ဘွဲ့၊ ဂုဏ်ထူးဆောင်တံဆိပ်နှင့် ဂုဏ်ပြုလွှာများ ချီးမြှင့်အပ်နှင်းပွဲ အခမ်းအနားကို ယနေ့မွန်းလွဲ ၂ နာရီတွင် ရန်ကုန်မြို့ မြို့မကျောင်းလမ်းရှိ အမျိုးသားဇာတ်ရုံ၌ ကျင်းပသည်။
ရှင်းလင်းတင်ပြ
အခမ်းအနားတွင် ရှေးဦးစွာ အခမ်းအနားမှူး ရန်ကုန်တိုင်း အေးချမ်းသာယာ ရေးနှင့် ဖွံ့ဖြိုးရေးကောင်စီ အတွင်းရေးမှူး ဦးလှစိုးက၂၀၀၄-၂၀၀၅ ခုနှစ်အတွက် ရန်ကုန်တိုင်းမှ ဂုဏ်ထူးဆောင်တံဆိပ်ရရှိကြသူများအား ချီးမြှင့်အပ်နှင်းခြင်းနှင့် စပ်လျဉ်း၍ ရှင်းလင်းတင်ပြသည်။
ချီးမြှင့်
ထို့နောက် နိုင်ငံတော် အေးချမ်းသာယာရေးနှင့် ဖွံ့ဖြိုးရေးကောင်စီ ဥက္ကဋ္ဌ ကိုယ်စား ရန်ကုန်တိုင်း အေးချမ်းသာယာရေးနှင့် ဖွံ့ဖြိုးရေးကောင်စီ ဥက္ကဋ္ဌ ရန်ကုန်တိုင်းစစ်ဌာနချုပ်တိုင်းမှူး ဗိုလ်မှူးချုပ်လှဌေးဝင်းက၂၀၀၄-၂၀၀၅ ခုနှစ်အတွက် နိုင်ငံတော်အေးချမ်းသာယာရေးနှင့် ဖွံ့ဖြိုးရေးကောင်စီကချီးမြှင့်သော ရန်ကုန်တိုင်းမှ ဝိဇ္ဇာပညာထူးချွန်တံဆိပ်ရရှိသူ ၁၁ ဦး၊ ဆေးပညာထူးချွန် တံဆိပ်ရရှိသူ ငါးဦး၊ နည်းပညာထူးချွန်တံဆိပ်ရရှိသူ ၁၀ ဦး၊ လယ်ယာစီးပွား ထူးချွန်တံဆိပ်ရရှိသူတစ်ဦး၊ စက်မှုစီးပွားထူးချွန် တံဆိပ်ရရှိသူ ၄၃ ဦး၊ စီမံထူးချွန် တံဆိပ်ရရှိသူ ၁၁၀ နှင့် လူမှုထူးချွန်တံဆိပ်ရရှိသူ ၄၀၄ ဦး စုစုပေါင်း ၅၈၄ ဦးအား ဂုဏ်ထူးဆောင်ဘွဲ့၊ ဂုဏ်ထူးဆောင်တံဆိပ်နှင့် ဂုဏ်ပြုလွှာများကို ဘွဲ့တံဆိပ် ရရှိသူများနှင့် တာဝန်ရှိသူများထံ ပေးအပ်ချီးမြှင့်ပြီး အခမ်းအနားကို ရုပ်သိမ်းလိုက် ကြောင်း သတင်းရရှိသည်။                        (သတင်းစဉ်)်)

ရန်ကုန် ဒီဇင်ဘာ ၁၄
 ကျန်းမာရေးဦးစီးဌာနလုပ်ငန်း ခွင် ကျန်းမာရေးဌာနခွဲနှင့် ကမ္ဘာ့ ကျန်းမာရေးအဖွဲ့တို့ ပူးပေါင်းဆောင် ရွက်မှု အစီအစဉ်ဖြင့် စက်ရုံအလုပ်ရုံ များမှ ဆရာဝန်များအတွက် လုပ်ငန်း ခွင် ကျန်းမာရေးသင်တန်းဖွင့်ပွဲ အခမ်း အနားကို ဒီဇင်ဘာ ၄ ရက်  နံနက် ၁၀ နာရီတွင် ရန်ကုန်တိုင်း အလုံမြို့နယ် လုပ်ငန်းခွင် ကျန်းမာရေးအစည်းအဝေး ခန်းမ၌ ကျင်းပသည်။
အမှာစကား
ရှေးဦးစွာ လုပ်ငန်းခွင် ကျန်းမာရေး ဌာနညွှန်ကြားရေးမှူး ဒေါက်တာစိုးတင့် ကအဖွင့်အမှာစကား ပြောကြားပြီး ကမ္ဘာ့ကျန်းမာရေးအဖွဲ့မှ ဖလာနနိနဂု၏၏ိငရေ- ိစစံာရဂာရတော ဆငုလဒကအမှာစကားပြောကြားသည်။
အလားတူ စက်ရုံအလုပ်ရုံများမှ သူနာပြုများအတွက် လုပ်ငန်းခွင် ကျန်းမာရေး သင်တန်းဖွင့်ပွဲ အခမ်း အနားကို ဒီဇင်ဘာ ၄ ရက် နံနက် ၉ နာရီ ကရန်ကုန်မြို့ သူနာပြုတက္ကသိုလ် အစည်းအဝေးခန်းမ၌ ကျင်းပသည်။
တက်ရောက်
အဆိုပါသင်တန်းသို့ စက်ရုံ အလုပ် ရုံများမှ သူနာပြုသင်တန်းသား ၂၀ တက် ရောက်ကြပြီး သင်တန်းကာလမှာ ရက် သတ္တနှစ်ပတ် ကြာမြင့်မည်ဖြစ်ကြောင်း သတင်းရရှိသည်။      (သတင်းစဉ်)

ရန်ကုန် ဒီဇင်ဘာ ၁၄
 ၂၀၀၆ ခုနှစ် ဒီဇင်ဘာ ၃ ရက်တွင် မွန်ပြည်နယ် ပေါင်မြို့ ကဒါ ရပ်ကွက်ရှိ ဦးဝင်းတင်၏ ဝိုင်းဝိုင်းဗီဒီယိုခွေအငှားဆိုင်ကို မြို့နယ်ရဲတပ်ဖွဲ့ကဝင်ရောက်စစ်ဆေးစဉ် မြန်မာစာတန်းထိုး ၅-ုံညိစေခွေများနှင့် ဆင်ဆာမဲ့ဗီဒီယို ခွေများကို တွေ့ရှိခဲ့၍ ရုပ်မြင်သံကြားနှင့် ဗီဒီယိုဥပဒေအရအရေးယူဆောင်ရွက်ခဲ့ကြောင်း သိရသည်။
အလားတူ အဆိုပါ ံရထည-၄ နှင့် ဆက်စပ်ရုပ်သံလိုင်းများဖြစ်သော ၅-ုံညိစေနှင့် ၅-ဆရေိစေတို့မှ ရုုပ်ရှင်ဇာတ်ကားနှင့် ဇာတ်လမ်းတွဲများအား တရားမဝင်ကူးယူ၍ ငှားရမ်းရောင်းချခြင်းများကို ဖော်ထုတ်စစ်ဆေး အရေးယူနိုင်ရေးအတွက် ဆောင်ရွက်လျက်ရှိကြောင်း သိရသည်။
ထိရောက်စွာအရေးယူ
ထို့ကြောင့် ၅-ုံညိစေမြန်မာစာတန်းထိုးဇာတ်ကားများ အပါအဝင် ဆင်ဆာမဲ့ဗီဒီယိုများကို တရားမဝင်ကူးယူ ငှားရမ်းခြင်း၊ ရောင်းချခြင်း၊ ဖြန့်ချိခြင်းများကို မပြုလုပ်ကြရန်နှင့် ပြုလုပ်ပါကတရားဥပဒေနှင့်အညီ ထိရောက်စွာ အရေးယူသွားမည်ဖြစ်ကြောင်း သတင်းရရှိသည်။  (သတင်းစဉ်)

ရန်ကုန် ဒီဇင်ဘာ ၁၄
မန္တလေးမြို့ ချမ်းအေးသာစံမြို့နယ် ရန်မျိုးလုံရပ်ကွက်နေရေဦးဆေးဆိုင်ပိုင်ရှင် မရွှေရည်ငြိမ်းချမ်း ပိုင်ဆိုင်သော ငွေနှင့် ရွှေထည်ပစ္စည်း ခုနစ်မျိုး စုစုပေါင်း တန်ဖိုးငွေကျပ် ၅၈ သိန်းကျော် ခိုးယူခံရမှုနှင့် ပတ်သက်၍  မြန်မာနိုင်ငံရဲတပ်ဖွဲ့ကနှစ်ရက်အတွင်း ဖော်ထုတ်ပြီး တရားခံအား ဖမ်းဆီးနိုင်ခဲ့ ကြောင်း သိရှိရသည်။
အမှုဖြစ်စဉ်မှာ မန္တလေးမြို့နေမရွှေရည်ငြိမ်းချမ်းသည် နိုဝင်ဘာ ၂၉ ရက်တွင် ၎င်း၏ နေအိမ်အောက်ထပ်တွင် ထားရှိသည့် ငွေနှင့် ရွှေထည်ပစ္စည်း များ ထည့်ထားသော ဂျင်းအိတ်ပျောက်ဆုံးသွားသဖြင့် မန္တလေးမြို့ အမှတ်(၃) ရဲစခန်းသို့ အမှုဖွင့် တိုင်ကြားခဲ့ကြောင်း။
စုံစမ်းစစ်ဆေး ဖော်ထုတ်ချက်များအရဒီဇင်ဘာ ၁ ရက် မွန်းလွဲ ၁ နာရီတွင် မရွှေရည်ငြိမ်းချမ်း၏နေအိမ် ပထမထပ် ရေချိုးခန်းအမိုးပေါ်၌ ဘိလပ်မြေ အိတ်နှင့် ရောထည့်ထားသည့် အထုပ်တစ်ထုပ်အတွင်းမှ ရွှေထည်ပစ္စည်းခုနစ်မျိုးနှင့် ငွေနှစ်သိန်းခန့်အား ပြန်လည်သိမ်းဆည်းရမိခဲ့ကြောင်း၊ ထိုမှတစ်ဆင့် မန္တလေးမြို့ မဟာအောင်မြေမြို့နယ် ရဲမွန်တောင်ရပ်ကွက်နေပန်းရံလုပ်ကိုင်သူ မခင်မာသိန်း(ခ)မောင်သိန်းဆိုသူအား ဖမ်းဆီးရမိခဲ့ကြောင်း။
တရားခံ၏ ထွက်ဆိုချက်အရငွေနှင့် ရွှေထည်ပစ္စည်းများ ထည့်ထားသော ဂျင်းအိတ်အား ခိုးယူ၍ ငွေကျပ် ၁၆၀၀၀၀ ကို ထုတ်ယူခဲ့ကြောင်း၊ ကျန် ပစ္စည်းများနှင့် ထိုဂျင်းအိတ်ကို ဘိလပ်မြေအိတ်ခွံဖြင့် ထုတ်၍ ဤရေချိုးခန်း အမိုးပေါ် ပစ်တင်ထားခဲ့ခြင်းဖြစ်ကြောင်း သိရှိရသည်။
တရားခံထံမှ ခိုးယူထားသည့် ငွေကျပ် ၁၆၀၀၀၀ ကို ၎င်း၏နေအိမ်ရှိ ခေါင်းအုံးစွပ်အတွင်းမှ ပြန်လည်သိမ်းဆည်းရမိခဲ့ပြီး တရားခံအား ပြစ်ဒဏ် ချမှတ်နိုင်ရေးအတွက် ဆက်လက် အရေးယူဆောင်ရွက်လျက်ရှိကြောင်း သတင်းရရှိသည်။                                (သတင်းစဉ်)

နေပြည်တော် ဒီဇင်ဘာ ၁၄
မြန်မာနိုင်ငံ အိုလံပစ်ကော်မတီ ဥက္ကဋ္ဌ အားကစားဝန်ကြီးဌာနဝန်ကြီး ဗိုလ်မှူးချုပ်သူရအေးမြင့် ဦးဆောင်သော မြန်မာကိုယ်စားလှယ်အဖွဲ့သည် ကာတာ နိုင်ငံ ဒိုဟာမြို့၌ကျင်းပသည့် (၁၅)ကြိမ်မြောက် အာရှအားကစားပြိုင်ပွဲနှင့် (၂၅)ကြိမ်မြောက် အာရှ အိုလံပစ်ကောင်စီ အထွေထွေညီလာခံသို့တက်ရောက်ခဲ့ပြီး ယနေ့နံနက်ပိုင်းတွင် လေကြောင်းခရီးဖြင့် ပြန်လည်ရောက်ရှိသည်။
ကြိုဆိုနှုတ်ဆက်
ဝန်ကြီး ဗိုလ်မှူးချုပ်သူရအေးမြင့် ဦးဆောင်သော မြန်မာကိုယ်စားလှယ် အဖွဲ့အား အမှတ်(၂)လျှပ်စစ်စွမ်းအားဝန်ကြီးဌာနဝန်ကြီး ဗိုလ်ချုပ်ခင်မောင်မြင့်၊ သာသနာရေးဝန်ကြီးဌာနဝန်ကြီး ဗိုလ်မှူးချုပ်သူရမြင့်မောင်နှင့်   ဌာနဆိုင်ရာ တာဝန်ရှိသူများကနေပြည်တော်လေဆိပ်တွင် ကြိုဆိုနှုတ်ဆက်ကြသည်။
(သတင်းစဉ်)

ရန်ကုန် ဒီဇင်ဘာ ၁၄
(၁၅)ကြိမ်မြောက် အာရှအားကစား ပြိုင်ပွဲကို ကာတာနိုင်ငံ ဒိုဟာမြို့၌ ဒီဇင်ဘာ ၁ ရက်မှ ၁၅ ရက်အထိကျင်းပလျက်ရှိရာ မြန်မာ့လက်ရွေးစင်ရွက်လှေ အားကစားအဖွဲ့သည် ကြေးတံဆိပ်နှစ်ခု ရရှိသွားသည်။
ဣနတ၊လ၄၂၀ (ဘုယစ) င်္ံလာစစပြိုင်ပွဲ တွင် မြန်မာနိုင်ငံမှ မောင်နေလကျော် နှင့် မောင်မင်းမင်းတို့အတွဲကတတိယကြေးတံဆိပ် ရရှိသည်။
အဆိုပါ ပြိုင်ပွဲ၌ စင်ကာပူနိုင်ငံမှ အတွဲကပထမရွှေတံဆိပ်၊ ဂျပန်နိုင်ငံမှ အတွဲကဒုတိယငွေတံဆိပ်ရရှိသည်။
ဣနတ၊လ၄၂၀ (ဃိရလစ) င်္ံလာစစပြိုင်ပွဲတွင် မြန်မာနိုင်ငံမှ မစုစန္ဒာဝေနှင့် မဇင်ဧပြီအောင်တို့အတွဲကတတိယကြေးတံဆိပ် ရရှိသည်။ အဆိုပါ ပြိုင်ပွဲ ၌ စင်ကာပူနိုင်ငံမှ အတွဲကပထမရွှေတံဆိပ်၊ ဂျပန်နိုင်ငံမှ အတွဲကဒုတိယငွေတံဆိပ် ရရှိသည်။
(၁၅)ကြိမ်မြောက် အာရှအားကစား ပြိုင်ပွဲဝင် မြန်မာ့လက်ရွေးစင် ရွက်လှေ အားကစားအဖွဲ့တွင် အမျိုးသား အား ကစားသမား လေးဦး၊ အမျိုးသမီး အားကစားသမား လေးဦး စုစုပေါင်း အားကစားသမား ရှစ်ဦး ပါဝင်သည်။ အာရှအားကစားပြိုင်ပွဲ ရွက်လှေပြိုင်ပွဲ များ၌ ပြိုင်ပွဲ အမျိုးအစားတစ်ခုလျှင် ပွဲငယ်ပေါင်း ၁၂ ပွဲ ယှဉ်ပြိုင်ပြီးမှသာ ဆုတံဆိပ် ချီးမြှင့်ခြင်းဖြစ်ကြောင်း သိရသည်။          (မြန်မာ့အလင်း)

မြန်မာနိုင်ငံ အိုလံပစ်ကော်မတီ ဥက္ကဋ္ဌ အားကစားဝန်ကြီးဌာနဝန်ကြီး ဗိုလ်မှူးချုပ်သူရအေးမြင့် ကာတာနိုင်ငံ ဒိုဟာမြို့၌ ကျင်းပသည့် (၁၅)ကြိမ်မြောက် အာရှအားကစားပြိုင်ပွဲနှင့် (၂၅)ကြိမ်မြောက် အာရှအိုလံပစ် ကောင်စီ အထွေထွေညီလာခံသို့ တက်ရောက်ခဲ့ပြီး နေပြည်တော်လေဆိပ်သို့ ပြန်လည်ရောက်ရှိရာ ကြိုဆိုသူများနှင့်အတူ တွေ့ရစဉ်။   (သတင်းစဉ်)

(၁၀)
မြတ်စွာဘုရားရှင်သည်-
“ချစ်သားရဟန်းတို့လေးဆယ့်ငါးဝါကာလကြာအောင် ငါဘုရား ဟောကြားပညတ်အပ်သော တရားတော်ဝိနည်းပိဋက၊ သုတ္တန်ပိဋက၊ အဘိဓမ္မာပိဋကတို့သည် ငါဘုရား ပရိနိဗ္ဗာန်စံလွန်တော်မူလျှင် သင်ချစ်သားတို့၏ ဆရာဘုရားပင်ဖြစ်ပေ၏။ ဓမ္မက္ခန္ဓာပေါင်းရှစ်သောင်း လေးထောင်တို့သည် ငါဘုရားအရာ၌ တည်ရစ်ကြကာ သင်ချစ်သားတို့ ကို ဆုံးမရစ်ကြပေလိမ့်မည်”ဟု ပရိနိဗ္ဗာန်စံယူတော်မူခါနီးတွင်  မိန့်ကြား ခဲ့ကြောင်း မဟာပရိနိဗ္ဗာနသုတ်တွင် ပါရှိပေသည်။
မြတ်စွာဘုရားရှင်ကရဟန်းတို့-
ဤတရားငါးမျိုးတို့သည် သူတော်ကောင်းတရား တည်တံ့ရန်၊ မပျောက်ပျက်ရန်၊ မကွယ်ပရန်ဖြစ်ကုန်၏။ 
အဘယ်ငါးမျိုးတို့နည်းဟူမူ-
(၁)	တရားကို ရိုသေစွာနာကုန်၏။
(၂)	တရားကို ရိုသေစွာသင်ကုန်၏။
(၃)	တရားကို ရိုသေစွာဆောင်ကုန်၏။
(၄)	ဆောင်ထားသော တရားတို့၏  အနက်အဓိပ္ပာယ်ကို ရိုသေစွာ ဉာဏ်ဖြင့် စူးစမ်းဆင်ခြင်ကုန်၏။
(၅)	အနက်သဘောကို  သိ၍  တရားသဘောကို  သိ၍ (လောကုတ္တရာ)  တရားအား လျော်သောအကျင့်ကို ရိုသေစွာ ကျင့်ကုန်၏။
	(အဂုင်္တ္တိုရ်ပါဠိတော် မြန်မာပြန် သဒ္ဓမ္ပဝဂ်၊ ပဌမသဒ္ဓမ္မသမ္ပောသသုတ်)
မြတ်ဗုဒ္ဓရှင်တော်ဘုရား၏ သာသနာတော်ကြီး သန့်ရှင်းတည်တံ့ ပြန့်ပွားရေးအတွက် ဘုရားရှင် မိန့်တော်မူသည်နှင့်အညီ သင်ယူလေ့လာမှု အပိုင်း- ပရိယတ္တိသာသနာ၊ လိုက်နာကျင့်သုံးမှုအပိုင်း-ပဋိပတ္တိသာသနာ၊ ထိုးထွင်းသိမြင်အကျိုးရရှိမှုအပိုင်း- ပဋိဝေဓသာသနာဟူသော သာသနာ သုံးဖြာ စည်ပင်တိုးတက်အောင် ဆောင်ရွက်ကြရမည် ဖြစ်ပါသည်။
မြတ်စွာဘုရားရှင်၏ တရားဒေသနာ စကားတော်အစဉ်တို့ကို ရှေးသင်္ဂါယနာတင် အရှင်မြတ်တို့ကဝိမုတ္တိရသအားဖြင့် တစ်ပါး၊ ဓမ္မဝိနယအားဖြင့် နှစ်ပါး၊ ဝစနအားဖြင့်သုံးပါး၊ ပိဋကအားဖြင့်သုံးပါး၊ နိကာယ်အားဖြင့်ငါးပါး၊ ဓမ္မက္ခန္ဓာအားဖြင့် ရှစ်သောင်းလေးထောင်ဟု ပိုင်းခြားခွဲဝေသတ်မှတ်ထားခဲ့ပါသည်။
မြတ်ဗုဒ္ဓရှင်တော်ဘုရား၏ သာသနာတော်သုံးဖြာဝေဆာတင့်စည် တိုးမြှင့်ရှည်စေသည်မှာ ချစ်သားတော်များ၏ စွမ်းရည်အားကြောင့် ဖြစ်ပါသည်။ အရှင်မဟာကဿပ၊ အရှင်မဟာယသ၊ အရှင်မဟာမောဂ္ဂလိပုတ္တတိဿထေရ်စသည့် ရဟန်းသံဃာတော်များသည် နောင်ရှည်အဝေး သာသနာအရေးကို မျှော်တွေးလျက် သင်္ဂါယနာ အတန်တန်ရည်သန်မပျက် အဆက်ဆက် တင်တော်မူခဲ့ကြပါသည်။
အရှင်မဟာကဿပအစရှိသော ရဟန္တာမထေရ်မြတ်ငါးရာတို့သည် ပထမသင်္ဂါယနာ တင်ခဲ့ကြသည်။
ဝိနည်းပိဋကတို့ကို အရှင်ဥပါလိ၏ တပည့်အဆက်ဆက်တို့ကလည်းကောင်း၊ သုတ္တန်ပိဋကတို့ကို အရှင်အာနန္ဒာ၏ တပည့်အဆက်ဆက် တို့ကလည်းကောင်း၊ အဘိဓမ္မာပိဋကတို့ကို အရှင်သာရိပုတ္တရာ၏ တပည့် အဆက်ဆက်တို့ကလည်းကောင်း တာဝန်ယူ ဆောင်ရွက်ကြရန် အသီးသီး ခွဲဝေသတ်မှတ်ခဲ့ပါသည်။ ဤသို့ဖြင့် ဘုရားမုခပါဌ် ပိဋကသုံးသွယ် နိကာယ်ငါးရပ်  တရားမြတ်တို့ကို သံဃာတော်မထေရ်မြတ်တို့သည် အစဉ် အဆက် သင်အံပို့ချ၍ နှုတ်တက် အာဂုံဆောင်ထားကြရာ မျက်မှောက် ကာလအထိပင် ဖြစ်ပါသည်။ မြတ်စွာဘုရားရှင်၏တရားတော်များသည် ပေစာ၊ ကျောက်စာ၊ ကျမ်းစာအုပ်အပြင် နှလုံးအိမ်တွင် ပြက်ပြက်ထင်ရှား စွဲမှတ်ထားနေပြီ ဖြစ်ပါသည်။
ဤကဲ့သို့ စောင့်ရှောက်လာကြသဖြင့် သာသနာတော်ကြီး တည်တံ့ ခိုင်မြဲလာရာ သုပ္ပဋိပန် အစဂုဏ်ကိုးဝနှင့် လျော်စွာတင့်ရည် သံဃာထေရ် တို့၏ ဂုဏ်ကျေးဇူးကား သံဃဂုဏော အနန္တောပင် ဖြစ်ပါပေသည်။
ဘုရားရှင်၏ ကိုယ်စားတော် တရားအစု ဓမ္မက္ခန္ဓာပေါင်း ရှစ်သောင်း လေးထောင် ကိန်းအောင်းတည်ရာ ပိဋကသုံးဖြာကို တိုးတက်ဝေစည် အရှည်တည်တံ့စေရန်အတွက် ၁၃၁ဝပြည့်နှစ်(၁၉၄၉ခုနှစ်)မှစ၍ နှစ်စဉ် နှစ်တိုင်း စဉ်ဆက်မပြတ်စေမူ၍ တိပိဋကဓရရွေးချယ်ရေး စာမေးပွဲကြီးကို ကျင်းပခဲ့ရာ ယခု ၁၃၆၈ ခုနှစ်တွင် (၅၉)ကြိမ်မြောက်သို့ ရောက်ရှိခဲ့ပါသည်။
ပြည်ထောင်စုမြန်မာနိုင်ငံတော်အစိုးရသာသနာရေးဝန်ကြီးဌာနသည်-
(၁)	နိုင်ငံတော်၌ ပရိယတ္တိသာသနာတော် အဓွန့်ရှည်စွာ သန့်ရှင်း တည်တံ့ ခိုင်မြဲထူးကဲ ပြန့်ပွားစည်ကားစေရန် အကျိုးငှာ လည်းကောင်း၊
(၂)	ပိဋကသုံးပုံကို နှုတ်ငုံဆောင်နိုင်ကြသည့် သာသနာ့အာဇာနည် အရှင်မြတ်တို့ မပြတ်စဉ်ဆက် ပေါ်ထွက်စေရန် အလို့ငှာ လည်းကောင်း၊
(၃)	ဗုဒ္ဓမြတ်စွာသာသနာတော်အတွင်း၌ ဘုန်းကံပါရမီထူး၊ ဉာဏ် ပညာထူးနှင့် ပြည့်စုံသော ပုဂ္ဂိုလ်ထူးတို့ကို ဖော်ထုတ်၍ သာသနာတော်ကို အားပေးချီးမြှောက်ရာတွင် အဆင့်အတန်း မြင့်မားစွာ အားပေးချီးမြှောက် ထောက်ပံ့နိုင်ရန်အလို့ငှာ လည်းကောင်း
အဓိကရည်ရွယ်ချက်ကြီး သုံးရပ်ထားရှိခဲ့ပါသည်။
တိပိဋကဓရရွေးချယ်ရေးစာမေးပွဲကြီးမှာ ထူးခြား၍ အဆင့်မြင့်မား သော စာမေးပွဲကြီးပင်ဖြစ်သည်။ ပိဋကတ်တော်များကို အာဂုံနှုတ်ဖြေနှင့်  သဘောရေးဖြေဟု နှစ်ပိုင်းပါရှိရာ ဆိုင်ရာကျမ်းစာများကို မှန်စွာကျနပီသစီကာ နှုတ်ကရွရွ ပြန်ဆိုရွတ်ပြနိုင်ရပါသည်။ သင်ရိုးပိဋကသုံးပုံမှ ကျမ်းစာများကို အစမှအဆုံးတိုင် အာဂုံပြန်ဆိုမှုဆိုင်ရာ စည်းကမ်းသတ် မှတ်ချက် ဘောင်အတွင်းမှ လွတ်ကင်းမထွက် တစ်ချက်မယွင်း ပြည့်လျှင်းစုံစုံ ကုံလုံအာဂုံရွတ်ဆိုပြရပါမည်။ စည်းကမ်းကျနအောင်မြင်ကြသူ ထေရ်အရှင် တို့သည် တိပိဋကဓရဘွဲ့ကို ဆွတ်ခူးရရှိသည်။
ထိုအရှင်တို့သည် နှုတ်တက်ကျက်ထား အာဂုံမှတ်သားထားရုံမျှ ဖြင့် မပြီးသေးပါ။ သဘာဝတ္ထအချက် အနက်အဓိပ္ပာယ် အသွယ်သွယ် သော ဝိနိစ္ဆယအဝဝသော သဘောသဘာဝအနှစ်တို့ကို ထုတ်စစ်ဝေဖန် ပိုင်းခြားဉာဏ်ဖြင့် ဂမ္ဘီရာဓိပ္ပာယဂုဠတ္ထအနက် အချက်ချက်တို့ကို နက်နဲ အဋ္ဌကထာ ဋီကာ အနုမဓုယောဇနာဂဏ္ဌိလက်သန်း အစုံအစုံ ကျမ်းတို့မှ ဖွင့်ဆိုချက်များနှင့်အညီ ဆန်းစစ်ညှိယူ ဖြေဆိုတော် မူကြရပေသည်။ အာဂုံနှုတ်ဖြေအောင်မြင်ပြီး၍ သဘောရေးဖြေကိုပါ ဖြေဆိုအောင်မြင်ပါကတိပိဋကဓရတိပိဋကကောဝိဒဘွဲ့တံဆိပ်တော်ကို ရရှိမည်ဖြစ်ပါသည်။
တိပိဋကဓရရွေးချယ်ရေးစာမေးပွဲတွင် အာဂုံနှင့်ရေးဖြေနှစ်ပိုင်း စလုံးကို ဖြေဆိုနိုင်ပြီး တိပိဋကဓရတိပိဋကကောဝိဒသာသနာ့အာဇာနည် ဘွဲ့ထူးကို ဆွတ်ခူးခံယူနိုင်ရန်အတွက်-
-	ဝိနည်း ပိဋက(ဝိနည်း၅ကျမ်း၊စာအုပ်၅အုပ်)မှ စာမျက်နှာ ၂၂၆၀
-	အဘိဓမ္မာပိဋက(အဘိဓမ္မာ၇ကျမ်း၊ စာအုပ်၁၂အုပ်)မှ စာမျက်နှာ ၄၉၈၇
-	သုတ္တန်ပိဋက(ဒီဃနိကာယ်၃ကျမ်း၊ စာအုပ်၃အုပ်)မှ စာမျက်နှာ ၇၇၉
စုစုပေါင်း စာမျက်နှာ ၈၀၂၆ရှိသော ကျမ်းစာများနှင့်စပ်လျဉ်း၍ သတ်မှတ်ပြဋ္ဌာန်းထားရာ စာဖြေအရှင်မြတ်တို့သည် အာဂုံသဘော စောကြော စစ်မေးသည်ကို စိစ္စေးသေချာ ကောင်းစွာ ဖြေဆိုကြရပေသည်။
ထို့ကြောင့်ပင် တိပိဋကလောင်းလျာ သာသနာ့အာဇာနည် အရှင်မြတ် များသည် သမာဓိသမ္ပဒါ၊ ပညာသမ္ပဒါနှစ်ဖြာတို့ဖြင့် အထပ်ထပ်ကြိုးကုတ် အားထုတ်ကြရပါသည်။ သာသနာတော်သုံးရပ်၌ ကြည်ညိုဆပွားသဒ္ဓါအား၊ လေ့ကျက်ဖြေဆိုရမည့်ဆိုင်ရာ ပိဋကတ်တော်များကို နေ့အခါ ညဆက် ကျက်အံကြံကြည့် အားထည့်ဇွဲသန်ရသည့် ဝီရိယအား၊ ကျက်မှတ်ထားသည် များကို စီကာစဉ်ဆက် မမေ့ကွက်အောင် အောက်မေ့သိရှိ စွဲမိသည့်သတိအား၊ လေ့လာရွတ်ဆို ကျက်မှတ်ထားသော စာတို့ကို စူးစိုက်မယွင်း နှလုံးသွင်းနိုင် သည့် မတ်မတ်တည့်တည့် သမာဓိအား၊ ဒေသနာတော်အစဉ်တို့ကို နေ့ညထင်ထင် ဆင်ခြင်စိစစ်နိုင်သည့် ဝေဖန်စဉ်းစား ပညာအားဟူသော ဗိုလ်အားငါးဖြာတို့ဖြင့် တစိုက်မတ်မတ် လှုပ်ခတ်နိုင်မှသာ ဤစာပွဲသဘင် သို့ အောင်မြင်စွာ ဝင်နွှဲနိုင်မည်ဖြစ်သည်။
စာပွဲဝင်ထေရ်အရှင်တို့သည် နက်နဲခက်ခဲများပြားသော ပိဋကကျမ်းစာ များကို တစ်လကျော်၃၃ရက်ကြာစွာ ကာလရှည်လျားသော စာပွဲအချိန် အတွင်း သတ်မှတ်ချက်စည်းကမ်းများ ဘောင်အတွင်းကအနိုင်နိုင်အားခဲ လျက် ကူးခပ်အောင်မြင်အောင် လုံ့လစိုက်ထုတ်အားကုန်သုတ်ရသည်မှာ ရေးသည်လောက်၊ ပြောသည်လောက် မလွယ်လှပါပေ။ ဆရာသမားများ ခြေရင်းတွင် ဝပ်စင်းလျက် တက်ထား၊ လိုက်ထားရသော စာများမေ့သွား မည်ကိုလည်း စိုးရိမ်ရ၊ အားမရသေးသည့် စာပိုင်းကဏ္ဍကိုလည်း ထပ်မံ ကျက်ချင်သေး၊ လေနာရင်နာခေါင်းခဲနာစသည့် ကံ၊စိတ်၊ဥတု အာဟာရအကြောင်းတရားတို့ ဖောက်ပြန်၍ဖြစ်ရသော ဥပဒ်ရောဂါအနာဘေး ကျန်းမာရေးကိုလည်း ဂရုစိုက်ရ၊ မိမိ၏ကံတရား၊ ဉာဏ်သွားကိုပင် အားမရနိုင်သဖြင့် ကိုယ်စိတ်ထွေပြား လှုပ်ရှားတတ်ပါသည်။ ရွေးချယ်ပွဲဝင် ထေရ်ရှင်သူမြတ်များသည် ကာယဗလအား၊ ဉာဏဗလအားနှစ်ပါး လောက်လုံ ပြည့်စုံနိုင်ပါမှ အောင်ပန်းဆွတ်နိုင်မည် ဖြစ်ပါသည်။
ဤကဲ့သို့ ထေရ်ရှင်သံဃာတော်များကပိဋကတ်တော်ရှစ်သောင်း လေးထောင်သော ဓမ္မက္ခန္ဓာများကို သဘောအဓိပ္ပာယ်များနှင့်တကွ နှုတ်တက် အာဂုံဆောင် သင်အံကျက်မှတ်ပို့ချလျက် ဓမ္မာနုဂ္ဂဟဖြင့် သာသနာ့တာဝန်ကို ဆိုင်ရာကဏ္ဍကကျေပွန်စွာ ထမ်းဆောင်တော်မူကြသကဲ့သို့ နိုင်ငံတော် အစိုးရအမှူးရှိသော ဒါယကာ ဒါယိကာမအပေါင်း သူတော်ကောင်းတို့သည် မိမိတို့စွမ်းအားအလျောက် ပစ္စယာနဂ္ဂဟဖြင့် ပူဇော်ခွင့်ရရှိကြပါသည်။ ဒါယကာများ၏ ချီးမြှောက်ထောက်ပံ့ကူညီ အားပေးမှုသည် များစွာ လိုအပ်လှသည်။ အာမိသဒါန-ပစ္စည်းအလှူ၊ ဓမ္မဒါန-တရားအလှူဟူသော ဒါနနှစ်မျိုးတွင် မြတ်စွာဘုရား၏ ဒေသနာတော်များကို လေ့လာကျက်မှတ် သင်ယူနာကြားခြင်း၊ ဟောပြောပို့ချ ညွှန်ပြခြင်း၊ ကြောင်းကျိုးဆက်နွှယ်ဆုံးမဟောပြောခြင်းတို့ကို ဆောင်ရွက်တော်မူကြသည့် ပုဂ္ဂိုလ်တို့အား ချီးမြှင့် ထောက်ပံ့လှူဒါန်းပူဇော်မှုသည်  ဓမ္မဒါနမည်ပါပေသည်။ တရားအလှူ သည် အလှူတကာတို့ထက် မွန်မြတ်ထက်မြက်လှကြောင်း သိမှတ်ရ            ပါသည်။
ပြည်ထောင်စု မြန်မာနိုင်ငံတော်အစိုးရသာသနာရေးဝန်ကြီးဌာနသည် အမြင့်မားဆုံးနှင့် ကာလအရှည်လျားဆုံး စာမေးပွဲကြီးဖြစ်မြောက် အောင်မြင်စေရန် စီစဉ်ဆောင်ရွက်ပေးရပါသည်။ စာပွဲဝင်သံဃာတော် တို့အား စာရင်းစိစစ်ရယူသည်ကအစစာမေးပွဲကိစ္စ၊ စာထောက်စာမဆရာတော်များ၊ လူပုဂ္ဂိုလ်များ စီစဉ်ပေးရေး၊ တိပိဋကဓရဩဝါဒါစရိယဆရာတော်ကြီးများနှင့် စာစစ်စာဖြေသံဃာတော်များ သီတင်းသုံးနေထိုင်ရေး ကိစ္စ၊ ဆွမ်းကွမ်းချက်ပြုတ် ဆက်ကပ်ရေးကိစ္စ၊ အလှူရှင်များပစ္စည်း လေးပါး၊ ဝတ္ထုငွေတို့ဖြင့် လှူဒါန်းပူဇော်နိုင်ရေးကိစ္စ စသည့်လုပ်ငန်းရပ်များကို ကော်မတီအသီးသီးဖွဲ့စည်းခြင်း၊ စည်းဝေးညှိနှိုင်းခြင်း၊ ဆက်သွယ်ပေါင်းစပ် ညှိနှိုင်းခြင်းတို့ဖြင့် အစမှအဆုံးပြီးစီးအောင်မြင်စေရန် ဆောင်ရွက်ပေးရပါသည်။ ဤသည်တို့မှာ နိုင်ငံတော်အစိုးရအမှူးပြုသော ဒါယကာ ဒါယိကာမများ၏ အာမိသဒါနစာရိတ္တသီလပင် ဖြစ်ပါသည်။
ကုသိုလ်ကောင်းမှုများပြုလုပ်ရာတွင် ကုသိုလ်ကံမြောက်ကြောင်း တရား၊ ပုညကြိယာ ဆယ်ပါး၌ ဝေယျာဝစ္စကုသိုလ်သည် ဒါန၊ သီလ၊ ဘာဝနာကုသိုလ် သုံးပါးအနက် လူတို့ လိုက်နာကျင့်ကြံဖွယ်ရာ စာရိတ္တ သီလတွင် အကျုံးဝင်ပြီး အပြစ်ကင်း၍ ကောင်းကျိုးပေးနိုင်သော ကုသိုလ်လုပ်ငန်းရပ်များကို လေ့ကျင့် ဆောင်ရွက်ခြင်းဖြစ်ပါသည်။ စာရိတ္တသီလဖြစ်ပါသည်။
တိပိဋကဓရရွေးချယ်ရေးစာမေးပွဲကြီးကျင်းပရာတွင် စာဖြေသံဃာ တော်တို့အနေဖြင့် ဓမ္မစေတီထိုက်လှအောင် နှုတ်ငုံရေးဖြေနှစ်ထွေပြည့်ဝကြိုးပမ်းထောက်ပံ့ရသဖြင့် ဓမ္မာနုဂ္ဂဟကုသိုလ်ထူးရရှိကြသကဲ့သို့ နိုင်ငံတော် အစိုးရအမှူးပြုသော ဒါယကာအများတို့သည်လည်း ဒါနကုသိုလ်၊ သီလကုသိုလ်များဖြင့် အမိသပူဇာ၊ ပစ္စယာနုဂ္ဂဟကုသိုလ်ထူးကြီးကို ဧကန်အမှန် ရရှိကြရပါသည်။ နိုင်ငံတော်အစိုးရ၏ လေးနက်အထူး ဦးစီးဦးမြှင့်ချီးပင့် ထောက်ပံ့မှုတို့ဖြင့်လည်းကောင်း၊ ဒကာအလှူ များပြည်သူတို့၏ စေတနာ သုံးတန် ထက်သန်ပလဝမြတ်ဒါနပြုမှုတို့ဖြင့် လည်းကောင်း၊ နှစ်ဖြာနုဂ္ဂဟပြင်းပြဝေဖိတ် သဒ္ဓါစိတ်ဖြင့် ကိုင်းကျွန်းပမာ၊ ဆရာဒကာ ညီညာလက်တွဲ မြဲစွဲတူတူ ကိုယ့်တာကိုယ်ယူ၍ ဆောင်ရွက်ခြင်းဖြင့်သာ ဤမျှ ကြာရှည် ခက်ခဲလှသော စာမေးပွဲကြီးမှာ ခြိမ့်ခြိမ့်သဲဆင်ယင် အောင်မြင်ပြီးမြောက် ခရီးရောက်နိုင်မည်ဖြစ်ပါသည်။
တိပိဋကဓရရွေးချယ်ရေးစာမေးပွဲကြီးတွင် အဘက်ဘက်ကပါဝင် ညီတူ ကုသိုလ်ယူကြသည့် ဆရာဒကာတို့သည် အရဟံအစဘဂဝါအဆုံး သုံးလောကထွတ်တင် ဘုရားရှင်ကိုလည်းကောင်း၊ မြတ်ဘုရား၏ သွာက္ခာတဂုဏ် ခြောက်ပါးစုံလျက် နှုတ်မြွက်မုခပါဌ် ဒေသနာမြတ်ကို လည်းကောင်း၊ တရားအနက် ဓမ္မစက်ကို မပျောက်မပျက် ဆက်လက် ရှင်သန်ထွန်းပရန် ရည်မြော်လျက် ကျက်မှတ်ကျင့်ကြံဖန်ဖန်ကြိုးကုတ် အားထုတ်ကြသော သုပ္ပဋိပန်ဂုဏ်ကိုးတန်ညီ သံဃာထေရ်ကိုလည်းကောင်း၊ ရတနာသုံးပါး မြတ်တရားကို လေးစားချဉ်းကပ် မပြတ်ကော်ရော် ပူဇော်ခြင်းပင်ဖြစ်ပါပေသည်။
(၅၉)ကြိမ်မြောက် တိပိဋကဓရရွေးချယ်ရေးစာမေးပွဲကြီးကို ယခုနှစ်တွင် ၁၃၆၈ခုနှစ် ပြာသိုလဆန်း ၆ရက် (တနင်္ဂနွေနေ့) ၂၄-၁၂-၂၀၀၆ မှစ၍ ၁၃၆၈ခုနှစ် တပို့တွဲလဆန်း ၈ရက် (ကြာသပတေးနေ့) ၂၅-၁-၂၀၀၇အထိ၃၃ရက်တိုင်တိုင် သီရိမင်္ဂလာ ကမ္ဘာအေးကုန်းမြေ မဟာပါသာဏလိုဏ်ဂူသိမ်တော်ကြီး၌ ခံ့ညားထည်ဝါစွာ ကျင်းပမည် ဖြစ်ပါသည်။ သို့ဖြစ်ရကား ယခုအခါတွင် အာမိသပူဇာ၊ ဓမ္မပူဇာ ကုသိုလ် အဖြာဖြာကိုလည်းကောင်း၊ ဒါန၊ သီလ၊ ဘာဝနာ မင်္ဂလာကုသိုလ် များထိုထိုကိုလည်းကောင်း၊ နှစ်ဖြာနုဂ္ဂဟကုသိုလ်အဝဝကိုလည်းကောင်း၊ ဆွတ်ယူလက်လှမ်း ချမ်းသာလမ်းသည် အခါအခွင့်ကြုံသင့်နေပြီဖြစ်ပါသည်။ သူတော်ကောင်းစိတ်ထား သဒ္ဓါတရားဖြူစင် ရွှင်ကြည်စိတ်ရှင် သူတော်စင် အပေါင်းတို့သည် ထိုအခွင့်အရေးကို မနှေးအလျင် လက်တွင်မိမိရရှိသင့် ကြပါသည်။ အမြိုက်နိဗ္ဗာန် စိတ်ရည်သန်လျက် သာသနာတော်သုံးရပ် အဓွန့်ရှည်ကြာ တည်တံ့ပါစေရန် အကျိုးမျှော်ကာ ကုသိုလ်ကောင်းမှု ပေါင်းစုံဆင်နွှဲရာ တိပိဋကဓရရွေးချယ်ရေးစာမေးပွဲကြီးတွင် မိမိတို့တတ်စွမ်း သည့် အခန်းကဏ္ဍမှ သာသနာ့တာဝန် ဒို့တာဝန်ဟု ကုသိုလ်အမှု ကောင်းစွာ ပြုသင့်ကြသည်သာ ဖြစ်ပါသည်။  ။

(၁၁)
ရန်ကုန်  ဒီဇင်ဘာ  ၁၄
မူလသဲအင်းဂူ ဆရာတော်ကြီး၏ ဥပနိဿယအတိုင်း ရန်ကုန်မြို့လုံး ဆိုင်ရာ သဲအင်းဂူ သာသနာပြုအဖွဲ့၏ ဩဝါဒါစရိယပဓာနနာယကကမ္မဋ္ဌာနာစရိယနယ်လှည့်သာသနာပြု ဓမ္မကထိကဆရာတော် ဘဒ္ဒန္တ မုနိန္ဒ (ကျိုက်ဝိုင်း)နှင့် တောင်ဥက္ကလာပမြို့ အမှတ်(၆)ဝိုင်း သဲအင်းဂူ ဝိပဿနာ ရိပ်သာကျောင်းဆရာတော်ဘဒ္ဒန္တဝိရိယ၊ ဓမ္မာစရိယဝိနယဝိဒူ ဘဒ္ဒန္တစိန္တာမယ(ရွှေခိုင်ပြည်ဆရာတော်) အရှင်သူမြတ် တို့ကဧရာဝတီတိုင်း မြောင်းမြမြို့နယ် သိလ္လာကျေးရွာ၌ ဒီဇင်ဘာ ၁၈ရက်မှ ၂၂ ရက်အထိ၊ မြောင်းမြမြို့ ပဏ္ဍိတာရုံ ကျောင်းတိုက်၌ ၂၃ ရက်မှ ၃၁ ရက် အထိ၊ တောင်ဥက္ကလာပမြို့ အမှတ်(၆) ဝိုင်း သဲအင်းဂူ ဝိပဿနာ ရိပ်သာ ကျောင်း၌ ဇန်နဝါရီ ၆ရက်မှ ၁၂ရက် အထိ၊ ဧရာဝတီတိုင်း ကျောင်းကုန်း မြို့  ဆုပန်တောင်းကွင်းရွာ မေဓာသီဝံ ကျောင်း၌ ၁၈ ရက်မှ ၂၄ ရက်အထိ၊ ပဲခူးတိုင်း သာယာဝတီမြို့ ငှက်ပေါက် ကုန်းရွာ ဓမ္မရက္ခိတကျောင်း၌ ၂၇ရက်မှ ဖေဖော်ဝါရီ ၆ ရက်အထိနိဗ္ဗာန် ရောက်ကြောင်း တရားတော်များ ဟောကြားပြသမည် ဖြစ်ကြောင်း သိရသည်။              (က-ပ)

ရန်ကုန်  ဒီဇင်ဘာ  ၁၄
အင်းစိန်ရွာမပရိယတ္တိစာသင်တိုက် ကြီး၌ (၁၆) ကြိမ်မြောက် အဆင့်မြင့် နွေရာသီယမိုက်+ပဋ္ဌာန်းအထူးသင်တန်း ကြီးကို ၂၀၀၇ခုနှစ် ဧပြီ ၂၂ရက်မှ မေ၂၇ရက်အထိယခင်နှစ်များကဲ့သို့ကျင်းပမည်ဖြစ်ရာ အတွင်းသင်တန်းသားများ ၂၀၀၇ခုနှစ် ဧပြီ၂၁ အရောက် ကြွရောက် ရန်နှင့် ကြွရောက်သည့်အခါ သာသနာ ဝင်မှတ်တမ်း(သို့မဟုတ်)ဆရာသမား ထောက်ခံစာ၊ အိပ်ရာလိပ်၊ သပိတ် လွယ်၊ ရေချိုးခွက်၊ ရေနွေးခွက် အပြည့် အစုံ တစ်ပါတည်း ယူဆောင်လာကြ ရန်နှင့် အထူးနက်နဲခက်ခဲလှသည့် အဘိဓမ္မာဆိုင်ရာ ယမိုက်+ ပဋ္ဌာန်းကျမ်းဂန် များကို လေ့လာသင်ကြားနည်းယူရန် ကြွရောက်လာကြကုန်သော  တိုင်းနှင့် ပြည်နယ်အသီးသီးမှ စာချ၊ စာသင်၊ ရဟန်း၊ သာမဏေ၊ သီလရှင်များအား အထက်ဖော်ပြပါရက်အတွင်း နံနက် ဆွမ်း၊ နေ့ဆွမ်း၊ အအေး၊ သင်တန်း သုံးစာအုပ်များကို ဆက်သွယ်လှူဒါန်း နိုင်သည်။
အလားတူ သထုံမြို့ စမ်းအေးမြိုင် တောရကျောင်းတိုက်၌ (၄)ကြိမ် မြောက် အဆင့်မြင့် နွေရာသီယမိုက်+ ပဋ္ဌာန်း အထူးသင်တန်းကြီးကို ၂၀၀၇ ခုနှစ် ဧပြီ ၂၁ ရက်မှ မေ၃ဝရက်အထိယခင်နှစ်များကဲ့သို့ ကျင်းပသွားမည် ဖြစ်ကြောင်းသိရသည်။     (က-ပ)

ရန်ကုန်  ဒီဇင်ဘာ  ၁၄
	ပဲခူးမြို့ ဥဿာမြို့သစ် ရန်ကုန်- မန္တလေးလမ်းမကြီး ပညာမွန်ကျောင်း တိုက်၌ အဋ္ဌမအကြိမ် ဝိပဿနာတရား စခန်းကို ဒီဇင်ဘာ ၂၅ရက်မှ ၃၁ရက် အထိကျင်းပမည်ဖြစ်ရာ ပညာမွန်  ဆရာ တော် ဓမ္မကထိကဗဟုဇနဟိတဓရကမ္မဋ္ဌာနာစရိယဘဒ္ဒန္တပညာသာမိ(ဓမ္မာစရိယ)ကခန္ဓပဋိစ္စသမုပ္ပာဒ်နှင့် သတိပဋ္ဌာန်ဒေသနာ ဝိပဿနာ အလုပ် ပေးတရားတော်များကို ဟောကြားပြသမည် ဖြစ်သည်။
ဆက်သွယ်နိုင်
	တရားစခန်းဝင်လိုသူများသည် ဒီဇင်ဘာ ၂၄ရက် ညနေအရောက်လာ ရောက်ကြရန်နှင့် ပညာမွန်ကျောင်း တိုက် ဖုန်း ဝ၅၂-၂၂၁၀၂ နှင့် ဝ၉-၅၃၀-၂၁၈၅ တို့သို့ ဆက်သွယ်နိုင် ကြောင်း သိရသည်။      (က-ပ)

ရန်ကုန်  ဒီဇင်ဘာ  ၁၄
ယခုသောကြာပတ်တွင် မြန်မာ ဇာတ်ကားသစ်များ  ရုံဝင်လာခြင်းမရှိဘဲ  လွမ်းအောင်ရယ်တတ်သူ ဇာတ်ကား သမ္မတရုံတွင် ဆက်လက် အောင်ပွဲခံ ပြသနေသည်။
လူငယ်ဒါရိုက်တာ အဏ်ထော်ဏီ (မော်လမြိုင်)ရိုက်ကူးပြီး ရန်အောင်၊ ဥက္ကာမင်းမောင်၊ စိုးမြတ်သူဇာနှင့် စိုးမြတ်နန္ဒာတို့ ပါဝင်သရုပ်ဆောင်ထား သော ရွှေမိုးသည်း ဇာတ်ကား သွင်ရုံ တွင် ပြသနေသည်။ မင်္ဂလာရုံတွင် ဆုပရေမာနရတေုရနစဇာတ်ကား ပြသနေပြီး နေပြည်တော်နှင့် ရှေ့ဆောင် ရုံများတွင် ဂျိန်းစ်ဘွန်း ဇာတ်ကား င်္ံာစိနု ရုယာလေဇာတ်ကား ပြသလျက်ရှိသည်။
မင်းမော်ကွန်း၊ စိုးမိုးကြည်နှင့်ဟန်နီ ထွန်းတို့ပါဝင်သရုပ်ဆောင်ထားသည့် အင်းသားဘဝအင်းသားအလှ  အဆင့်မြင့် မြန်မာဗီဒီယိုဇာတ်ကား နဝဒေးရုံတွင် ဝင်လာသည်။ အင်းသားတို့ရဲ့ ဘဝနှင့် အင်းလေးရေပြင်ကြီးကို တစ်ဝကြီးရှုစား ကြရမည် ဖြစ်သည်။
ဒါရိုက်တာ ကျော်သူရိုက်ကူးပြီး ကျော်သူ၊ ရဲအောင်၊ ကျော်ရဲအောင်၊ တင့်တင့်ထွန်းနှင့်ပွင့်နဒီမောင်တို့ပါဝင် သရုပ်ဆောင်ထားသော ဇာတ်ကြမ်း အဆင့်မြင့် မြန်မာဗီဒီယိုဇာတ်ကား ရွှေဗဟို၊ ဘုရင့်နောင်၊ ဧရာဝတီနှင့် မြရတနာရုံများတွင် ပြသနေသည်။
ရွှေဂုန်ရုံ အပေါ်ထပ်တွင် ဆုရ၏ နိန၍ာစဇာတ်ကားပြသနေပြီး ရွှေဂုန်ရုံ မြေညီထပ်တွင် အိန္ဒိယဇာတ်ကား ှရော ဖဟရေိ ဇာတ်ကားပြသနေသည်။
မြို့မရုံတွင် အုဒဟိတယာ ဆိနဂဟ, ဆဟေတောလဘာညိစဟိတို့ ပါဝင်သရုပ် ဆောင်ထားသော အခ-၄၇ ဇာတ်ကား ရုံဝင်လာသည်။   ။

ရန်ကုန်  ဒီဇင်ဘာ ၁၄
	ကျေးလက်ပြည်သူ တောင်သူ ဦးကြီးတို့အား စိုက်ပျိုးရေး၊ မွေးမြူရေး နှင့် သုတ၊ ရသ၊ ဗဟုသုတအဖြာဖြာ ဖော်ပြပေးလျက်ရှိသည့် ဒို့ကျေးရွာ ဂျာနယ်အတွဲ(၃) အမှတ်(၂၄)ကို ယနေ့ ထုတ်ဝေလိုက်ပြီဖြစ်သည်။ (အပေါ်ပုံ)
	ယခုအပတ်ဂျာနယ်တွင် ကွမ်းသီး ပင် စိုက်ပျိုး ဝင်ငွေတိုး၊ ပိုးသတ်ဆေး မသုံးဘဲ ပိုးမွှားများကို ကာကွယ်ခြင်း၊ စနစ်တကျ စိုက်ပျိုးပါ ဂျုံအထွက်နှုန်း ကောင်းမှာသေချာ၊ ကွမ်းပင်စိုက်ကဝင် ငွေရ၊ သူလိုလယ်သမား များများ ရှိစေချင်၊ လယ်သမားဘဝဗုဒ္ဓစံထား၊ မြန်မာ့ရိုးရာခြင်းလုံးကစားခြင်း၊ အမေချစ်သည့် သမီးတွေ၊ ညောင်ရမ်းကန် နှင့် မင်းလှကန်၊ သားစားကျူးဘီလူး နှင့် ငပိုက်၊ကျွဲ နွားများအတွက် မြန်မာ့ ဆေးစွမ်းကောင်းများ၊ နို့စားနွား မွေးမြူ ရေးနှင့် ထုတ်လုပ်မှုဆိုင်ရာ အဟန့် အတားများ၊ အစားအစာနှင့် အာဟာရ၊ ဆေးဖက်ဝင် မရိုးပင်၊ မြန်မာတို့ ချစ်သည့် ကိုရီးယား မင်းသမီးစသည့် စိုက်ပျိုးရေး၊ မွေးမြူရေး ဆိုင်ရာ ဆောင်းပါးများနှင့် ကျေးလက်ပြည်သူ တို့ဗဟုသုတဖြစ်ဖွယ်ရာ ဆောင်းပါး များ၊ သတင်း၊ ဝတ္ထုတို၊ ပုံပြင်၊ ကဗျာ၊ ကာတွန်းများဖြင့် သုတ၊ ရသစုံလင်စွာ ဖော်ပြထားသည်။
	ဒို့ကျေးရွာဂျာနယ်ကို အမြို့မြို့ အနယ်နယ်ရှိ ပြန်ကြားရေးနှင့်ပြည်သူ့ ဆက်ဆံရေး ဦးစီးဌာနရုံးများ၌ ဝယ်ယူ ရရှိနိုင်သည်။
	ဒို့ကျေးရွာ ဂျာနယ်အတွက် စာမူနှင့် ကြော်ငြာများကို ရန်ကုန်မြို့ အမှတ် ၂၂/၂၄ ပန်းဆိုးတန်းလမ်း ဖုန်း-၃၇၁၃၄၀၊ ၃၇၁၃၄၂ တို့သို့ဆက် သွယ်ပေးပို့နိုင်သည်။  (သတင်းစဉ်)

  မဇ္ဈိမဒေသဗုဒ္ဓဂယာ မြေ မြတ် မဟာတွင် တည် ဆောက် မည့် အိန္ဒိယနိုင်ငံ တက္ကသိုလ်အသီး သီးရှိ ပညာသင် မြန်မာ ရဟန်း တော်များ အဖွဲ့ ပိုင် သုံးထပ် ကျောင်းဆောင် သစ် အတွက် အဘိုး၊ အဘွား တို့အား ရည်စူး ၍ ပန်းဘဲတန်း မြို့နယ် အနော်ရထာလမ်း အမှတ် (၂၈၅)နေဦးအောင်ကြည် - ဒေါ်အေးချစ်မိသားစုကအလှူငွေကျပ်နှစ်သိန်း တစ်သောင်းလှူဒါန်းရာ အမှုဆောင် ဒေါ်လှလှနွယ်ကလက်ခံ၍ ကျောင်းဖြစ်မြောက်ရေး အကျိုးတော်ဆောင်ဥက္ကဋ္ဌ ဆရာတော် အရှင်ရာဇိန္ဒ(နာလန္ဒာ)ကဂုဏ်ပြုမှတ်တမ်းလွှာ ပြန်လည်ချီးမြှင့်တော်မူစဉ်။  

   (က-ပ)
  မိဘနှစ်ပါး နှင့် ခင် ပွန်း ဦအောင်လှတို့ အား ရည်စူး၍ ရန် ကုန် မြို့ လှိုင် သာ ယာ မြို့နယ် ရွှေရင် အေးလမ်းနေဒေါ်တင်တင်ရီ မိသားစုကဒဂုံ မြို့နယ် အမှတ် ၁၆ စကားဝါ လမ်း မင်းကွန်း ဆရာတော်ကြီး ၏ တိပိဋကတိုး ချဲ့ ခြောက် ထပ် ကျောင်းတော်ကြီးအတွက် အလှူငွေကျပ်တစ်သိန်းကို အနုနာယကဆရာတော်ဘဒ္ဒ န္တပဏ္ဍိစ္စထံ ရေစက်ချ အနုမောဒနာတရားနာယူပြီး တိ=နိ(ရန်ကုန်ဌာန) ဘဏ္ဍာတော်ငွေထိန်း ဦးတင့်ဆွေထံ ပေးအပ်လှူဒါန်းစဉ်။(က-ပ)

	ပခုက္ကူမြို့နယ် ကမ္မစံပြကျေးရွာ အမှတ်(၁၈၆) အခြေခံပညာမူလတန်း ကျောင်း ကျောင်းမြေနေရာ၊ အဆောက်အအုံနှင့် ပရိဘောဂများ ပညာရေး ဝန်ကြီးဌာနသို့ လွှဲပြောင်းပေးအပ်သည့်အခမ်းအနားတွင် အလှူရှင် ှုခံယာနမာရင်္ုံ့‚ ဠတဒ့ မန်နေဂျင်းဒါရိုက်တာ ဦးကျော်ကျော်လှိုင်-ဒေါ်မိုးမိုးထွေး တို့ကပညာရေးဝန်ကြီးဌာနကိုယ်စား မကွေးတိုင်း တိုင်းပညာရေးမှူး ဦးသန်းထွန်းထံ လွှဲပြောင်းပေးအပ်လှူဒါန်းစဉ်။ (သတင်းစဉ်)

အင်းသားဘဝအသွင် မင်းမော်ကွန်း။
	လွမ်းအောင် ရယ်တတ်သူ ဇာတ်ကားမှ ပြေဇင်နှင့် သက်မွန် မြင့်။



(၁၂)
ရန်ကုန်  ဒီဇင်ဘာ  ၁၄
မန္တလေးတိုင်း ပြင်ဦးလွင်မြို့ ရုက္ခဗေဒဥယျာဉ် ကို ၁၉၁၅ခုနှစ်ကသစ်တောသုတေသနအရာရှိ ံရ့ အလေx ရုဒဂရေသည် အင်္ဂလန်နိုင်ငံ ခဝေဘုတာနိ-ငာလဂာရဒနေမှ အမျိုးသမီးရုက္ခဗေဒပညာရှင် ဠာဒယင်္ုံ၏၏ေ ၏ အကူအညီဖြင့် ခဝေဃာရဒနေပုံစံအတိုင်း အကွက်ချ ရေးဆွဲလုပ်ကိုင်ခဲ့သည်။ ကန်တော်ကြီး တူးဖော်မှုကို ၁၉၁၇ခုနှစ်ကစတင်ဆောင်ရွက်ခဲ့ပြီး ၁၉၂ဝပြည့်နှစ်တွင် ပြီးစီးခဲ့သည်။ ၁၉၂၀ ပြည့်နှစ်မှ စတင်၍ သစ်တောဦးစီးမှ ကြိုးဝိုင်းအဖြစ် သတ်မှတ် ကြေညာခဲ့ပြီး အဆင့်မြင့်ထိန်းသိမ်းခဲ့ရာ ၁၉၉၉ခုနှစ် မတိုင်မီအထိရေပြင်ဧရိယာဧက၇၀၊ ကုန်းမြေဧရိယာ ဧက၁၇၀ စုစုပေါင်းဧက၂၄၀ ကျယ်ဝန်းခဲ့သည်။
၁၉၉၉ခုနှစ် ဧပြီ၇ရက်ကနိုင်ငံတော် အကြီး အကဲ ဗိုလ်ချုပ်မှူးကြီးသန်းရွှေကအမျိုးသားကန်တော် ကြီးဥယျာဉ်အဖြစ် အဆင့်မြှင့်ဖွင့်လှစ်ခဲ့ပြီး ထပ်မံတိုးချဲ့ ခဲ့ရာ စုစုပေါင်းဧရိယာဧက၄၃၆ ဒသမ၉၆ ကျယ်ဝန်း လာခဲ့သည်။
ရည်ရွယ်ချက်
အမျိုးသားကန်တော်ကြီးဥယျာဉ် ရုက္ခဗေဒဥယျာဉ်ကို  နိုင်ငံတကာအဆင့်မီ  အမျိုးသား ကန်တော်ကြီး ဥယျာဉ်အဖြစ်သို့ အဆင့်မြှင့်တင် တည်ဆောက်ရန်၊ ပြည်သူများ အပန်းဖြေအနား ယူနိုင်ရန်၊ ပြည်သူများ အပင်လောကနှင့် ပန်းမန် များစိတ်ဝင်စား တန်ဖိုးထားတတ်လာရန်၊ သစ်ပင် သစ်တောများ ထိန်းသိမ်းကာကွယ်ရေး၊ ပညာပေး လုပ်ငန်းများ ဆောင်ရွက်ရန်၊ရုက္ခဗေဒလေ့လာဆည်းပူး သူများနှင့် သုတေသနပညာဆည်းပူးသူများအတွက် အထောက်အကူပြုစေရန်နှင့်  ရှားပါးပြီး  မျိုးသုဉ်း နိုင်သော အပင်မျိုးများ စုပေါင်းမျိုးပွားပြီး ရေရှည် တည်တံ့ရေးအတွက် သုတေသနလုပ်ငန်းများ ဆောင် ရွက်ရန်နှင့် သဘာဝအခြေခံခရီးသွားလုပ်ငန်း ဖွံ့ဖြိုး တိုးတက်ရေးကို အထောက်အကူပြုရန် ရည်ရွယ် ချက်များထားရှိ ဖော်ဆောင်လျက်ရှိသည်။
အထင်ကရ
အမျိုးသား ကန်တော်ကြီးဥယျာဉ်သည် ပင်လယ်  ရေမျက်နှာပြင်အထက် အမြင့်ပေ၃၆၀၅ပေ၌ တည် ရှိသော ပြင်ဦးလွင်မြို့၏ ကျက်သရေဆောင် ကမ္ဘာလှည့် ခရီးသွားများနှင့်  တိုင်းရင်းသားပြည်သူတို့  စိတ်ဝင်စား ပျော်ရွှင်စွာ အပန်းဖြေနားနေရာ၊ လေ့လာသုတေသနပြုရာ နိုင်ငံတော်၏ အထင်ကရဒေသတစ်ခုဖြစ် သည်။
ပြင်ဦးလွင်သည် မန္တလေးမြို့နှင့် ၄၄ မိုင်အကွာ တောင်ပေါ်မြို့ဖြစ်၍ အေးမြသော ရာသီဥတု ကို ခံစားနိုင်ကြသည်။ အမြင့်ဆုံးအပူချိန်မှာ ၉၇ ဒီဂရီ ဖာရင်ဟိုက်ရှိ၍ အနိမ့်ဆုံးအပူချိန် ၃၅ ဒီဂရီဖာရင်ဟိုက် ဖြစ်ပြီး သမအေးပိုင်းရာသီဖြစ်သည်။ နှစ်စဉ် ဧပြီလမှ အောက်တိုဘာလအထိပျမ်းမျှမိုးရေချိန် ၆၃ လက်မခန့်ရွာသွန်းတတ်သည်။ သုံးရာသီစလုံး သစ်ပင်ပန်းမန် များ၊ ရာသီပန်းများ ဖူးပွင့်ဝေဆာလျက်ရှိ၍ ပန်းမြို့ တော်ဟူ၍လည်း တင်စားခေါ်ဝေါ်ကြသည်။
ရှားပါးတိရစ္ဆာန်
အမျိုးသားကန်တော်ကြီးဥယျာဉ်အတွင်း ရှားပါး တိရစ္ဆာန်နှင့် ပြည်တွင်းပြည်ပငှက်မျိုးများအဖြစ် သားမင်းလေးကောင်၊  ပြည်တွင်းငှက်မျိုးပေါင်း ၁၃ မျိုး၊ အကောင်ရေပေါင်း ၅၈ ကောင်၊ ပြည်ပငှက်မျိုး ၁၆ မျိုးနှင့် ကောင်ရေပေါင်း ၁၇၈ ကောင်ရှိကြောင်း လေ့လာမှတ်သားရသည်။
သစ်ခွမျိုး
ပြည်တွင်းပြည်ပပန်းမျိုး ၂၁၀ မျိုး၊ အပင်ပေါင်း ၄၁၀၃၂၂ ပင်ရှိပြီး ပြည်တွင်းသစ်ခွမျိုးပေါင်း ၂၀၀ မျိုး၊ အမြုံပေါင်း ၇၂၄၅ ရှိသည်။ ကမ္ဘာပေါ်တွင် ရှားပါးသော  သစ်ခွမျိုးခြောက်မျိုးကို  ဥယျာဉ်ကြီး အတွင်း တွေ့မြင်လေ့လာနိုင်ကြသည်။
ဥယျာဉ်ကြီးအတွင်း ကျောက်တောင်ပုံဥယျာဉ် အဝင်ဝတွင်  ရှားပါးသော   ကျောက်ဖြစ်ရုပ်ကြွင်း အင်ကြင်းကျောက်တိုင်ကြီးနှစ်တိုင် စိုက်ထူ၍ ပေအရှည် ၆၂ဝရှိ  လျှောက်လမ်းအတွင်း ကျောက်ကပ်ပန်းများ၊ အပင်များ၏ ပသာဒအလှကို တစ်ဝကြီး ကြည့်ရှုခံစား နိုင်ကြသည်။
ထို့ပြင် အမျိုးသားကန်တော်ကြီး ဥယျာဉ်အတွင်း သဘာဝရေထွက် ရွှံ့နွံတောတွင်းလူသွားလမ်းအလျားပေ၁၀၆၀ ရှိ စင်္ကြံလမ်းအတိုင်း သဘာဝပေါက်ပင်ကြီး များ၊ နွယ်ပင်များ၊ ဆေးဖက်ဝင်ပင်များနှင့် ရွှံ့နွံများကို တွေ့မြင်နိုင်ကြမည် ဖြစ်သကဲ့သို့ အလျားပေ၁၀၁၀ အရှည်ရှိ တောတွင်းသစ်သားတံတားပေါ်မှ သဘာဝရှုခင်း၊ သဘာဝပေါက်ပင်ကြီးများ၊ ကျေးငှက်များနှင့် ဆေးဖက်ဝင်ပင်များကို သဘာဝအတိုင်း လေ့လာ တွေ့မြင် နိုင်ကြသည်။
အမှတ်တရ
ပြင်ဦးလွင်ဒေသမှထွက်ရှိသော ထွက်ကုန်များနှင့် အမှတ်တရလက်ဆောင်ပစ္စည်းများကို  အလွယ်တကူ ဝယ်ယူ    ရရှိနိုင်အောင်    စီစဉ်ဆောင်ရွက်ထားရှိပြီး ဥယျာဉ်တွင်းရှိ ရေကန်အမှတ်(၁)အတွင်း အမြင့်ပေ၆ဝရှိ ရေပန်းမှ ရေမှုန်ကလေးများလွင့်ရာမှ နေရောင် ခြည်တွင် သက်တံရောင်စုံထွက်ပေါ်နေမှုအပေါ် ကြည့်ရှု နိုင်သည့် သက်တံကြည့်  သစ်သားမျှော်စင်တစ်ခုကို လည်း  ဖန်တီးထားသည်။
နိုင်ငံတစ်ဝန်းရှိ ဝါးမျိုးများအား စုစည်း၍ ဝါးစိုက်ကွက်(၁)နှင့် ဝါးစိုက်ကွက်(၂)တို့၌ ဝါးဥယျာဉ် အဖြစ် စိတ်ဝင်စားဖွယ်ပြသထားသည်။
အမျိုးသားကန်တော်ကြီးဥယျာဉ်သို့ လာရောက် အပန်းဖြေ လေ့လာသူများအတွက် အဆင့်မီ တည်ဆောက်ထားသော   အခန်းဖွဲ့စည်းပုံ၊    သန့်ရှင်း သပ်ရပ်သော အိပ်ရာအသုံးအဆောင်များနှင့် ရေပူ ရေအေးစနစ်၊ သန့်စင်ခန်းများ ပါဝင်သော ခာနဒာ-ဝဂယိဠုဒဂေတွင် ညအိပ်တည်းခိုအနားယူနိုင်ကြ သည်။ ဥယျာဉ်အတွင်း ပန်းအလှပင်များ၊ သဘာဝရှုခင်းများနှင့် ရေပျော်ငှက်များကို လေ့လာနိုင်ရန် အတွက် လမ်းလျှောက်၍သော် လည်းကောင်း၊ အပျော်စီး ယာဉ်ငယ်များဖြင့်သော် လည်းကောင်း လှည့်လည်ကြည့်ရှု အပန်းဖြေနိုင်ကြမည် ဖြစ်ပါ ကြောင်း  စိန်ရတုပွဲတော်  ခြိမ့်ခြိမ့်သဲကျင်းပလျက် ရှိသော ပြင်ဦးလွင်အမျိုးသားကန်တော်ကြီးဥယျာဉ်သို့ သွားရောက်ကြည့်ရှုခံစားသင့်ကြပါကြောင်း  သတင်း စကား ပါးလိုက်ရပါသည်။   ။          (မြန်မာ့အလင်း)

	ပြင်ဦးလွင် အမျိုးသားကန်တော်ကြီးဥယျာဉ် ပန်းပွဲတော်အတွင်း တွေ့ရသော ပန်းများဖြင့် ပုံဖော် ပြုလုပ်ထားသည့် မြနန်းစံကျော် နန်းမြို့ရိုးပုံကို ဤသို့လှပစွာ ဖော်ကျူးထားသည်။
ဓာတ်ပုံမှတ်တမ်း-သိန်းဝင်းလေး (မြန်မာ့အလင်း)

		ပြင်ဦးလွင်အမျိုးသားကန်တော်ကြီးဥယျာဉ်အတွင်း သစ်ပင်ပန်းမန်ရောင်စုံဖြာဝေနေသော မြင်ကွင်း တစ်နေရာ။                          ဓာတ်ပုံမှတ်တမ်း-သိန်းဝင်းလေး (မြန်မာ့အလင်း)

(၁၃)
ဒိုုဟာ ဒီဇင်ဘာ ၁၄
(၁၅)ကြိမ်မြောက် ဒိုဟာအာရှအားကစားပြိုင်ပွဲများကို ဒီဇင်ဘာ ၁၃ရက်ကဆက်လက်ယှဉ်ပြိုင် ကစားခဲ့ကြသည်။
ဘောလုံး
အီရတ်အမျိုးသား ဘောလုံးအသင်း သည် တောင်ကိုရီးယား အသင်းကို တစ်ဂိုး-ဂိုးမရှိဖြင့် နိုင်ပြီး ဗိုလ်လုပွဲ တက်ရောက်သွားသည်။
အီရတ်အသင်းသည် ဗိုလ်လုပွဲတွင် ကာတာနှင့် အီရန်တို့ထဲမှ အနိုင်ရသည့် အသင်းနှင့် ယှဉ်ပြိုင်ကစားမည် ဖြစ်သည်။
မီတာ ၅၀၀၀ ပြေးပွဲ
အမျိုးသားမီတာ ၅၀၀ဝပြေးပွဲတွင် ကာတာနိုင်ငံမှ ကူရိုင်းသည် စံချိန် ၁၃မိနစ်နှင့် ၃၈ဒသမ၉ဝစက္ကန့်ဖြင့် ရွှေတံဆိပ် ဆွတ်ခူးနိုင်ခဲ့ပြီး ယင်း၏ တစ်နိုင်ငံတည်းသား ဇာမန်ကကြေး တံဆိပ် ဆွတ်ခူးနိုင်ခဲ့သည်။ 
ဘာရိန်းမှ ဆလမ်ဂျောဟာသည် ယင်းပြိုင်ပွဲတွင် ငွေတံဆိပ် ဆွတ်ခူးနိုင် ခဲ့သည်။
သုံးဆင့်ခုန်
အမျိုးသား သုံးဆင့်ခုန် ပြိုင်ပွဲတွင် တရုတ်မှ လီရှန်စီသည် ၁၇ဒသမဝ၆  မီတာခုန်ကာ ရွှေတံဆိပ်ဆွတ်ခူးနိုင် ခဲ့သည်။
မီတာ ၁၅၀၀ အပြေး
အမျိုးသမီး မီတာ၁၅၀၀ ပြေးပွဲတွင် ဘာရိန်းမှ မာရမ်ယူဆွပ်ဂျမားလ်သည် ရွှေတံဆိပ်ဆွတ်ခူးနိုင်ခဲ့သည်။ ၎င်းသည် လွန်ခဲ့သောနှစ်ရက်ကမီတာ၈၀၀ ပြေးပွဲ တွင်လည်းရွှေတံဆိပ်ဆွတ်ခူးထားသည်၊၊
တုတ်ထောက်ခုန်
အမျိုးသမီး တုတ်ထောက်ခုန်ပြိုင် ပွဲတွင် ဂါအိုသည် အမြင့် ၄ဒသမ၃၀ မီတာခုန်ကာ ရွှေတံဆိပ်ဆွတ်ခူးပြီး မလေးရှားမှ ရို့စ်ဆလင်ဒါကငွေ တံဆိပ်ဆွတ်ခူးခဲ့သည်။ 
ယင်းပြိုင်ပွဲတွင် ဂျပန်မှ နီရှိကိုရီနှင့် တရုတ်မှ ရင်ရင်တို့ကပူးတွဲကြေးတံဆိပ် ဆွတ်ခူးနိုင်ခဲ့သည်။
စက်ဘီး
အမျိုးသား အသင်းလိုက် စက်ဘီးစီး ပြိုင်ပွဲတွင် တောင်ကိုရီးယားအသင်းကစံချိန် လေးမိနစ်နှင့်၁၂ဒသမ၇၄၆ ဖြင့် ရွှေတံဆိပ် ဆွတ်ခူးပြီး ဂျပန်အသင်းကဒုတိယငွေတံဆိပ်ရရှိခဲ့သည်။  တရုတ် အသင်းကယင်းပြိုင်ပွဲတွင် ကြေးတံဆိပ် သာ ဆွတ်ခူးနိုင်ခဲ့သည်။
တင်းနစ်
အမျိုးသမီးတစ်ဦးချင်း တင်းနစ် ပြိုင်ပွဲတွင် တရုတ်နိုင်ငံမှ ကျန်ဂျီကရွှေတံဆိပ်၊ အိန္ဒိယမှ ဆန်နီယာမီရာဇာ ကငွေတံဆိပ်ဆွတ်ခူးပြီး တရုတ်မှ လီနာနှင့် ဂျပန်မှ အိုက်ကိုတို့ကပူးတွဲ ကြေးတံဆိပ် ဆွတ်ခူးခဲ့သည်။
နပန်း
အမျိုးသား ကီလို ၆ဝတန်း နပန်း ပြိုင်ပွဲတွင် အီရန်မှ ဆေယက်မိုရက်ကတောင်ကိုရီးယားမှ ဆောင်ဂျေမွမ်းကို နိုင်ပြီး ရွှေတံဆိပ် ဆွတ်ခူးခဲ့သည်။
လက်ဝှေ့
အမျိုးသား ၅၄ကီလို ဘင်တန် ဝိတ်တန်းလက်ဝှေ့ပြိုင်ပွဲတွင်ဖိလစ်ပိုင်မှ တီပွန်ကရွှေတံဆိပ်၊ တောင်ကိုရီးယား မှ ဟန်ဆွန်ချူရယ်ကငွေတံဆိပ်ဆွတ် ခူးပြီး မွန်ဂိုလီးယားမှ ဘာဒါနှင့် ထိုင်းမှ ပတ်ဘွန်းတို့ကပူးတွဲကြေးတံဆိပ် ဆွတ်ခူးခဲ့သည်။
အမျိုးသား ၈၁ကီလိုတန်း လိုက် ဟဲဗီးဝိတ်ပြိုင်ပွဲတွင် တာဂျစ်ကစ္စတန်မှ ကာဗာနော့ဗ်ကရွှေတံဆိပ်ဆွတ်ခူး ခဲ့သည်။
အမျိုးသား ကီလိုမီတာ၄၀ စက်ဘီး အားကစားပြိုင်ပွဲတွင် ဟောင်ကောင်မှ ချန်ကင်ဝေကရွှေတံဆိပ်ဆွတ်ခူး နိုင်ခဲ့သည်။        (အင်တာနက်)

လန်ဒန် ဒီဇင်ဘာ ၁၄
ပရီမီယာလိဂ်ဘောလုံးပွဲစဉ် (၁၇)လက်ကျန်ပွဲစဉ်များကို ဒီဇင်ဘာ ၁၄ရက်ကဆက်လက်ကစားရာ ချယ်လ်ဆီးကနယူးကာဆယ်ကို တစ်ဂိုး-ဂိုးမရှိဖြင့် အနိုင်ရရှိခဲ့သလို အာဆင်နယ်ကဝီဂန်ကို တစ်ဂိုး-ဂိုးမရှိဖြင့် အနိုင်ရရှိခဲ့သည်။
ချယ်လ်ဆီးနှင့်နယူးကာဆယ်
	ချယ်လ်ဆီးတို့နိုင်ပွဲရရှိရေး တစ်ချိန်လုံး တိုက်စစ်ဆင် ကစားခဲ့ရာ နယူးကာဆယ်တို့ ကြိုးစားဟန့်တားကစားခဲ့ ရသည်။ ဒရော့ဘာ အနည်းငယ် ဒဏ်ရာရနေ၍ ပွဲအစပိုင်း တွင် ရော်ဘင်နှင့်ကာလူးတို့ တိုက်စစ်အတွဲကို ပွဲထုတ် ခဲ့ရသည်။
အထိုင်ထားကစား
မော်ရင်ဟိုသည် ယခုပွဲကို ၃-၅-၂ ပုံစံဖြင့် ခင်းကျင်း ကစားခဲ့ရာ ကွင်းလယ်တွင် ဘောလက်၊ အက်ဆီယန်၊ ဂျယ်ရီမီ၊လမ်းပတ်နှင့်ရိုက်ဖီးလစ်တို့ကို ထားကာ နောက် တန်းတွင် တယ်ရီ၊ အက်ရှ်လေကိုးလ်နှင့် ကာဗယ်ဟိုတို့ကို အထိုင်ထားပြီး ကစားစေခဲ့သည်။
ချယ်လ်ဆီးတို့အိမ်ကွင်း၌ ရှုံးပွဲ မရှိသေးရာ ပွဲအစမှာပင် နယူးကာဆယ်တို့အား ဖိကစားခဲ့သည်။ ချယ်လ်ဆီး တိုက် စစ်မှူးများကနယူးကာဆယ် နောက်တန်းကို အကြိမ်ကြိမ် ထိုးဖောက်ကစားခဲ့ရာ ဂိုးသွင်းခွင့် ၁၆ကြိမ်ရရှိခဲ့ပြီး ရှစ်ကြိမ် အပိုင်ကန်သွင်းခွင့်ရရှိခဲ့သည်။
ဂိုးမသွင်းနိုင်
ချယ်လ်ဆီးတိုက်စစ်ကို ဘာဘာယာယို ဦးဆောင်သော ခံစစ်မှူးများကစုစုစည်းစည်းဟန့်တားနိုင်ခဲ့မှုကြောင့် ပထမပိုင်းပွဲချိန်အတွင်း ချယ်လ်ဆီးတို့ ဂိုးမသွင်းနိုင်ခဲ့ချေ။
ပွဲချိန် ၄၆မိနစ်တွင် ရိုက်ဖီးလစ်အစား ဒရော့ဘာ၊ ကာဗယ်ဟိုအစား မက်ခီလီလီတို့ အစားထိုးဝင်ရောက် ကစား ခဲ့သဖြင့် နယူးကာဆယ်ဘက်သို့ ပိုမိုထိုးဖောက်ကစားနိုင် ခဲ့သည်။ ချယ်လ်ဆီးအတွက် အနိုင်ဂိုးကို ပွဲချိန် ၇၄ မိနစ်၌ ဒရော့ဘာကသွင်းယူခဲ့သဖြင့် ယင်းတစ်ဂိုးတည်းဖြင့်ပင် အနိုင်ရရှိခဲ့သည်။
နယူးကာဆယ်တိုက်စစ်မှူးများဖြစ်သည့် ရော့ဆီနှင့် မာတင်  တို့ ချယ်လ်ဆီးခံစစ်ကို ထိုးဖောက်ကစားမှု အားနည်းခဲ့ရာ အပိုင်ဂိုးသွင်းခွင့် တစ်ကြိမ်သာရရှိခဲ့သည်။ ၎င်းအခွင့်အရေး ကို နယူးကာဆယ်တို့ အပိုင်အသုံးမချနိုင်ခဲ့သဖြင့် ချေပဂိုး မရရှိခြင်းဖြစ်သည်။
ချယ်လ်ဆီးတို့ ယခုပွဲ အနိုင်ရရှိသဖြင့် တန်းစီဇယား ဒုတိယနေရာတွင် ရှိနေပြီး နယူးကာဆယ်ကအဆင့် ၁၄ နေရာ၌ ရှိနေသည်။
ဝီဂန်နှင့်အာဆင်နယ်
ဝီဂန်တို့အိမ်ကွင်း၌ မာမာတင်းတင်း တုံ့ပြန်ကစား ခဲ့မှုကြောင့် အာဆင်နယ်တို့အခက်အခဲကြုံရကာ ကံကောင်းစွာ အနိုင်ရရှိခဲ့ခြင်းဖြစ်သည်။ အာစင်ဝင်းဂါးသည် အာဆင်နယ် တိုက်စစ်ကို ဝေါ့လ်ကော့ဒ်၊ အဒီဘာယောတို့အတွဲနှင့် ကွင်း လယ်မှ ယွန်းဘတ်၊ ဖလာမီနီနှင့် ဘက်တစ္စတာတို့ကို ထားကာ ကစားစေခဲ့သည်။ 
မက်ကူးလော့နှင့် ဟက်စကီးတို့ ဦးဆောင်သော ဝီဂန် တိုက်စစ်ကကာမာရာ၊ အက်စ်ကိုကိုနှင့် လန်းဇက်တို့ ပံ့ပိုးမှုဖြင့် အာဆင်နယ်ကို တုံ့ပြန်တိုက်စစ်ဆင်ကစားခဲ့ရာ အာဆင်နယ် ခံစစ်မှူးများ ကြိုးစားဟန့်တားခဲ့ရသည်။
အာဆင်နယ်တို့ ဝီဂန်၏ခံစစ် ကစားမှုကြောင့် ပထမပိုင်းပွဲချိန်အတွင်း ဂိုးမသွင်းနိုင်ဘဲ ပွဲချိန် ၈၈မိနစ် ရောက်မှသာ တစ်လုံးတည်းသော အနိုင်ဂိုးကို အာဆင်နယ်တိုက်စစ်မှူး အဒီဘာယောကသွင်းယူခဲ့ခြင်းဖြစ်သည်။ အာဆင်နယ်တို့ ယခုပွဲ အနိုင်ရရှိခဲ့သဖြင့် တန်းစီဇယား တတိယနေရာတွင် ဆက်လက်တည်ရှိနေပြီး ဝီဂန်ကအဆင့် ၁၁နေရာ၌ ရှိနေသည်။                       (အင်တာနက်)

စဉ်		ရွှေ	ငွေ	ကြေး  	စုစုပေါင်း
၁။	တရုတ်	၁၄၆	၇၈	၆၁	၂၈၅
၂။ 	တောင်ကိုရီးယား	 ၅၁	၅၀	၇၈	၁၇၉
၃၊ 	ဂျပန်	၄၈	၆၃	၇၁	၁၈၂
၄။ 	ကာဇက်စတန်	 ၂၀	၁၇	၃၅	 ၇၂
၅။ 	ထိုင်း	၁၂	၁၅	၂၅	 ၅၂
၆။ 	တရုတ်(တိုင်ပေ)	  ၉	 ၇	၂၇	 ၄၃
၇။ 	အိန္ဒိယ	၈	၁၈	၂၃	 ၄၉
၈။ 	ကာတာ	၈	၁၀	 ၉	 ၂၇
၉။ 	စင်ကာပူ	၈	 ၇	၁၂	 ၂၇
၁၀။ 	ဆော်ဒီအာရေဗျ	  ၈	 ဝ	 ၅	 ၁၃

အမျိုးသားကီလိုမီတာ ၄၀ စက်ဘီးစီး ပြိုင်ပွဲတွင် တောင်ကိုရီးယားမှ ချန်ကင်း ဝေပန်းဝင်လာသည်ကို ဤသို့ တွေ့ရသည်။     (ဓာတ်ပုံ-အင်တာနက်)

အမျိုးသမီး တုတ်ထောက်ခုန်ပြိုင်ပွဲတွင် ရွှေတံဆိပ်ဆွတ်ခူးသွားသော တရုတ်မှ ဂါအို၏ ပြိုင်ပွဲဝင်ဟန်။              (ဓာတ်ပုံ-အင်တာနက်)

အာဆင်နယ်  တိုက်စစ်မှူး ဝေါလ်ကော့ဒ်(ဝဲ)၏  ဝီဂန်ဘက်သို့ ထိုးဖောက်ကစားမှု။
   (ဓာတ်ပုံ-အင်တာနက်)

		ချယ်လ်ဆီး တိုက်စစ်မှူး ရှက်ဗ်ချင်ကို(လယ်)၏ နယူးကာဆယ်ဘက်သို့ ထိုးဖောက်ကစားမှုကို ဤသို့ တွေ့ရသည်။                                                (ဓာတ်ပုံ-အင်တာနက်)

(၁၄)
ရန်ကုန်  ဒီဇင်ဘာ  ၁၄
	၂၀၀၆ခုနှစ် နိုဝင်ဘာလတွင် တပ်မတော်၊ မြန်မာနိုင်ငံရဲတပ်ဖွဲ့ နှင့်အကောက်ခွန်ဦးစီးဌာနတို့ကမူးယစ်ဆေးဝါးအမှုပေါင်း ၂၂၄မှုကို ဖမ်းဆီးနိုင်ခဲ့ပြီး ဘိန်း ၂ဝမှု အလေးချိန် ၃၄ ဒသမ၇၉၄၂ကီလို၊ ဘိန်းဖြူ ၈၈မှု အလေးချိန် ၆ ဒသမ၄၉၆ဝကီလို၊ ဘိန်းဆီ ကိုးမှု အလေးချိန် ၅ ဒသမ၂၂၉၆ကီလို၊ အဆင့်နိမ့်ဘိန်း ရှစ်မှု အလေးချိန် ၇ ဒသမ၇၉၇၈ကီလို၊ ဆေးခြောက် ၁ဝမှု အလေးချိန် ၂၅ ဒသမ၄၀၇၆ကီလို၊ စိတ်ကြွရူးသွပ်ဆေးပြား ၅၂မှု ၉၀၉၃၁၉ပြား၊ စိတ်ကြွ ရူးသွပ်ဆေးမှုန့် နှစ်မှု အလေးချိန် ၁ဝကီလို၊ ဘိန်းစာမှုန့် ၁၁မှု အလေးချိန် ၅၅ ဒသမဝ၉၉ကီလို၊ စိတ်ကြွရူးသွပ်ဆေး ပုံဆောင်ခဲ (အိုက်စ်) နှစ်မှု အလေးချိန် ၂ ဒသမ၈၅၆၅ကီလို၊ လိုရာဇီပမ်ဆေးပြား တစ်မှု ၁၂ဝပြား၊ ဒိုင်ယာဇီပမ် ဆေးပြား ၅၀၊ ဓာတုဆေးရည် တစ်မှု ပမာဏ၁၄၀ ဒသမ၁၆လစ်တာ၊ ဓာတုဆေးမှုန့်တစ်မှု အလေးချိန် ဒသမ၉၅ကီလို မှတ်ပုံတင်ပျက် ကိုးမှု၊ အခြားအမှု ၁ဝမှုတို့ဖြစ်၍ တရားခံ ကျား ၂၇၁ဦး၊ တရားခံ မ၅၇ဦး စုစုပေါင်းတရားခံ ၃၂၈ဦး တို့အား ဥပဒေအရအရေးယူခဲ့သည်။
(သတင်းစဉ်)


ရန်ကုန်  ဒီဇင်ဘာ  ၁၄
ခေတ္တရာအသင်း ရန်ကုန်မြို့ ပြည်၊ ရွှေတောင်၊ ပန်းတောင်း၊ ပေါက်ခေါင်း၊သဲကုန်း၊ပေါင်းတည် ၏ နှစ်ပတ်လည် သင်းလုံးကျွတ် အစည်းအဝေး သက်ကြီးပူဇော်ပွဲ နှင့် ပညာရည်ချွန်ဆုချီးမြှင့်ပွဲကို ၂၀၀၇ခုနှစ် ဇန်နဝါရီ  ၂၁ရက် (တနင်္ဂနွေနေ့)နံနက်၈နာရီခွဲတွင် ရန်ကုန်မြို့ ရွှေတိဂုံစေတီတော် အရှေ့ဘက် ဓာတ်လှေကားအနီး ဒဂုံမြို့နယ်ရှိ ခေတ္တရာအသင်း ဓမ္မာရုံ၌  ကျင်းပမည်ဖြစ်ရာ အသင်းဝင်များ၊ အသက်(၇၅)နှစ် ပြည့်ပြီး အပူဇော်ခံ သက်ကြီး ပုဂ္ဂိုလ်များ၊၂၀၀၆ခုနှစ် တက္ကသိုလ် ဝင်စာမေးပွဲနှင့်  တက္ကသိုလ်၊ ကောလိပ် အတန်းစုံတွင် ဂုဏ်ထူး ရကြသည့်  အသင်းဝင်များ၏ သားသမီးများ၊ အထက်ဖော်ပြ အပူဇော်ခံ သက်ကြီးများ၊ ဂုဏ်ပြုခံ ကျောင်းသားများ၏အမည်စာရင်း ကို သက်ဆိုင်ရာ ပညာရေးဌာန၏ ထောက်ခံချက်များနှင့်အတူ ဇန်နဝါရီ ၁၅ရက် နောက်ဆုံးထား ၍ ဦးသန်းထွန်း ဖုန်း-၃၇၄၅၃၁၊ ဦးဌေးအောင်  ဖုန်း-၅၀၃၆၆၇၊ ဦးဘိုနီ ဖုန်း-၇၀၉၀၄၅၊ ဦးဖေကြည် ဖုန်း-၃၅၅၈၉၉၊ ဒုတိယဗိုလ်မှူးကြီးဝင်းမြင့်(ငြိမ်း) ဖုန်း-၅၂၆၃၄၃၊ ဦးခင်မောင်ဘို ဖုန်း-၆၅၁၉၃၈၊ ဦးဝင်းမော် ဖုန်း- ၂၄၂၁၃၈၊ ဒေါ်ဥမ္မာသန်း ဖုန်း-၂၄၉၀၉၂တို့သို့ စာရင်းပေးပို့ကြ ရန်နှိုးဆော်ထားသည်။ (က-ပ)


ရန်ကုန်  ဒီဇင်ဘာ  ၁၄
ရန်ကုန်တိုင်း လှိုင်သာယာ မြို့နယ် သာယာကုန်း ပရိယတ္တိ စာသင်တိုက် ဦးစီးပဓာနနာယကသာသနာပြု  နယ်လှည့်ဓမ္မကထိကဆရာတော်    ဘဒ္ဒန္တတေဇဝန္တ (ဂန္ထဝါစကပဏ္ဍိတ)သည် ဒီဇင် ဘာ  ၂၁ရက်တွင် လှိုင်သာယာ မြို့နယ် ရပ်ကွက်ကြီး(၃) မြေတိုင်း ၄/၅ ဓမ္မပူဇာ ညတရားပွဲ၊ ၂၂ရက် တွင် မန္တလေးတိုင်း ပျော်ဘွယ် မြို့နယ် ကျောက်ဖျာရွာသစ်တွင် အလှူတော်မင်္ဂလာ ညတရားပွဲ၊ ၂၅၊ ၂၆ရက်များတွင် လှိုင်သာယာ မြို့နယ် အမှတ်(၇)ရပ်ကွက် မလွန် ဆန်လှူညတရားပွဲ၊ ဇန်နဝါရီ ၄ ရက်တွင် အင်းစိန်မြို့နယ် ပေါက် တောရပ်ကွက် ဆွမ်းအောင်ပွဲ ဓမ္မ သဘင် ညတရားပွဲ၊ ၅ရက်တွင် ကြည့်မြင်တိုင်မြို့နယ်  သရက် တောရပ်ကွက် ပြည်လုံးချမ်းသာ ဓမ္မာရုံ၌ပရိယတ္တိအာစိညကံစုဘူး ရေစက်ချ ညတရားပွဲ၊  ၁၂ရက် တွင် ညောင်တုန်းမြို့ မြို့မဈေးကြီး ဆန်လှူဓမ္မသဘင် ညတရားပွဲ၊ ၁၄ရက်တွင် လှိုင်သာယာမြို့နယ် ရပ်ကွက်ကြီး(၃) မြေတိုင်း ၄/၅ မဟာဇေယျ  ကိုးနဝင်းဓမ္မာရုံ၌ ဆွမ်းအောင်ပွဲ ဓမ္မသဘင် ညတရားပွဲ၊ ၂၁ရက်တွင် ကြည့်မြင် တိုင်မြို့နယ် ဦးဖိုးထူးလမ်း ဓမ္မပူဇာ ညတရားပွဲ၊ ၂၈ရက်တွင် လှိုင် မြို့နယ် ၁၃ရပ်ကွက် ပုညဝဍ္ဎနဓမ္မာရုံ ဆွမ်းအောင်ပွဲ ဓမ္မသဘင် ညတရားပွဲ၊ ၃ဝရက်တွင် လှိုင် သာယာမြို့နယ် ၁/၁၂ရပ်ကွက် သုခမိန်လမ်း ဓမ္မပူဇာ ညတရားပွဲ နှင့် ၃၁ရက်တွင် လှိုင်သာယာ မြို့နယ်(၁၀)ရပ်ကွက် နတ်မောက် လမ်းမိသားစု ဓမ္မသဘင် ညတရား ပွဲတို့၌  နိဗ္ဗာန်ရောက်ကြောင်း တရားတော်များကို ဟောကြား မည်ဖြစ်ပါကြောင်းနှင့်  သာယာ ကုန်းဆရာတော်၏ တရားတော် များကို ဓမ္မဒါနပြုလိုပါလျှင် ဖုန်း-၀၉-၅၁-၄၇၀၂၈သို့ ဆက်သွယ် ပူဇော်နိုင်ကြောင်းသိရသည်။        
(က-ပ)
ဒဂုံမြို့သစ်(မြောက်ပိုင်း)မြို့နယ် အမှတ်(၅၁)ရပ်ကွက် မီးဘေးကြိုတင်ကာကွယ်ရေးအတွက် ဒီဇင်ဘာ  ၉ရက်ကမြို့နယ် မီးသတ်ဦးစီးဌာနဦးစီးမှူး ရဲသူရိန်ကိုကိုစိုး၊ ရပ်ကွက်အေးချမ်း သာယာရေးနှင့် ဖွံ့ဖြိုးရေးကောင်စီဥက္ကဋ္ဌ ဦးလှဝင်းနှင့် အဖွဲ့ဝင် များ၊ အရန်မီးသတ်တပ်ဖွဲ့ ဒုတပ်ရင်းမှူးနှင့် တပ်ဖွဲ့ဝင်များ၊ ပြည်ထောင်စုကြံ့ခိုင်ရေးနှင့် ဖွံ့ဖြိုးရေးအသင်းဝင်များ တစ်အိမ် တက်ဆင်း မီးဖိုမီးသုံးစွဲမှုကို စစ်ဆေးကြစဉ်။              
(၄၀၀)

(၁၅)
စလင်း နိုဝင်ဘာ ၃၀
	မကွေးတိုင်း စလင်းမြို့နယ် အေးချမ်းသာယာရေးနှင့်  ဖွံ့ဖြိုးရေးကောင်စီကကြီးမှူး၍ အလှူငွေပေးအပ်လှူဒါန်းပွဲ အခမ်းအနားကို နိုဝင်ဘာ ၁၄ ရက်ကဇီးဖြူပင်ကျေးရွာအုပ်စု ကိုးလံကျေးရွာ အခြေခံပညာ မူလတန်းကျောင်းတွင် ကျင်းပရာ မြို့နယ်အေးချမ်းသာယာရေးနှင့် ဖွံ့ဖြိုးရေးကောင်စီဝင်များ၊ မြို့နယ် စိုက် တိုး မြှင့်အဖွဲ့ဝင်များ၊ လူမှုရေးအသင်း အဖွဲ့ဝင်များနှင့် ဒေသခံအလှူရှင်များ တက်ရောက်ကြသည်။
	အခမ်းအနားတွင် မြို့နယ်အေးချမ်း သာယာရေးနှင့် ဖွံ့ဖြိုးရေးကောင်စီ ဥက္ကဋ္ဌ ဦးသန်းနိုင်ကအလှူငွေပေးအပ် လှူဒါန်းရခြင်းအကြောင်း အမှာစကား ပြောကြားပြီး  ဇီးဖြူပင်ကျေးရွာအုပ်စု ကိုးလံရွာ အခြေခံပညာ မူလတန်း ကျောင်းအတွက် အလှူငွေကျပ်နှစ်သိန်း၊ ဇီးဖြူပင်ရွာ တွဲဖက် အခြေခံပညာ အထက်တန်းကျောင်းအတွက် အလှူငွေ ကျပ်တစ်သိန်းငါးသောင်းနှင့် ရေလဲရွာ အခြေခံပညာ  မူလတန်းကျောင်းအတွက် အလှူငွေကျပ် ငါးသောင်း နှစ်ထောင့် ငါးရာကို ပေးအပ်လှူဒါန်းရာ မြို့နယ် ပညာရေးမှူး ဒေါ်အေးသန်းကလက်ခံ ရယူပြီး (ယာပုံ) ဇီးဖြူပင်ရွာ ကျေးလက် ကျန်းမာရေးဌာနခွဲအတွက် အလှူငွေကျပ်သုံးသောင်းကို မြို့နယ် မိခင်နှင့်ကလေး စောင့်ရှောက်ရေးအသင်း အတွင်းရေးမှူး ဒေါ်ခင်ဝင်းရီကပေးအပ်လှူဒါန်းရာ ကျန်းမာရေးဌာနခွဲတာဝန်ခံ ဆရာမဒေါ်ခင်မြင့်ကလက်ခံရယူသည်။
	ထို့နောက် ကိုးလံရွာ ဘုန်းတော်ကြီးကျောင်းသို့ ငွေကျပ်ငါးသောင်းနှင့် အောင်ဘုန်းပွင့်ဓမ္မရိပ်သာ (တောကျောင်း)သို့ ငွေကျပ်တစ်သိန်းတစ်သောင်းကို နဝကမ္မအလှူငွေများ ပေးအပ်လှူဒါန်းကြသည်။            (မြို့နယ် ပြန်/ဆက်)

နွားထိုးကြီး  နိုဝင်ဘာ  ၃၀
	အကျင့်စာရိတ္တကောင်းမွန်ပြီး ရိုးသားသော ကျောင်းသားလူငယ်အား ဂုဏ်ပြုပွဲကို နိုဝင်ဘာ ၂၃ရက် နံနက် ၉နာရီကနွားထိုးကြီးမြို့နယ် မြို့မအခြေခံပညာအထက်တန်း ကျောင်း(ခွဲ) စုဝေးသဘင်တွင် ကျင်းပသည်။
	အခမ်းအနားတွင် ကျောင်းအုပ်ဆရာကြီး ဦးလင်းကဂုဏ်ပြုအမှာစကား ပြောကြားပြီး မြန်မာ့အသေးစား ငွေစုငွေချေးဘဏ် မန်နေဂျာ ဒေါ်မြလေးကပဉ္စမတန်း(က)ကျောင်းသား မောင်အောင်ဖြိုးပိုင်အား ဂုဏ်ပြုလက်ဆောင် ပေးအပ် ဂုဏ်ပြုသည်။
	အဆိုပါကျောင်းသားသည် နိုဝင်ဘာ ၁၇ ရက် နံနက်ပိုင်းကလမ်းတွင် ကောက်ရခဲ့သော ပိုက်ဆံအိတ်မှ အရေးကြီးစာရွက်စာတမ်းများနှင့် ရွှေရောင် နာရီတစ်လုံးတို့ကို ပိုင်ရှင်ဖြစ်သူအား ရိုးသားစွာ  ပြန်လည်ပေးအပ်ခဲ့သဖြင့် ဂုဏ်ပြုခြင်းဖြစ်သည်။                                   (၂၁၃)

ကျောက်ပန်းတောင်း  ဒီဇင်ဘာ  ၃
	မန္တလေးတိုင်း မြင်းခြံခရိုင် ကျောက်ပန်းတောင်းမြို့နယ် ရပ်ကွက်နှင့် ကျေးရွာအုပ်စု အေးချမ်းသာယာရေးနှင့် ဖွံ့ဖြိုးရေးကောင်စီဥက္ကဋ္ဌနှင့်အဖွဲ့ဝင်များ လုပ်ငန်းစွမ်းဆောင်ရည် မြင့်မားရေးသင်တန်း အမှတ်စဉ် (၁/၂၀၀၆) ဖွင့်ပွဲ အခမ်းအနားကို နိုဝင်ဘာ ၂ဝရက် နံနက် ၉နာရီကမြို့နယ်အေးချမ်းသာယာ ရေးနှင့်  ဖွံ့ဖြိုးရေးကောင်စီရုံးခန်းမတွင် ကျင်းပသည်။
	အခမ်းအနားတွင် မြို့နယ်အေးချမ်းသာယာရေးနှင့် ဖွံ့ဖြိုးရေးကောင်စီဥက္ကဋ္ဌ ဦးရွှေမန်းကအမှာစကားပြောကြားသည်။ အဆိုပါသင်တန်းသို့ ကျေးရွာအုပ်စု ၁၀၉ အုပ်စုနှင့် ရပ်ကွက် (၁၂)ရပ်ကွက်မှ သင်တန်းသား ၃၄၂ ဦးတက်ရောက်  ကြပြီး သင်တန်းကာလမှာ နိုဝင်ဘာ ၂၀ ရက်မှ ဒီဇင်ဘာ ၁၅ ရက်အထိဖြစ် ကြောင်း သိရသည်။                      (မြို့နယ် ပြန်/ဆက်)

ပုလော ဒီဇင်ဘာ ၁
	တနင်္သာရီတိုင်း အမျိုးသမီး ရေးရာအဖွဲ့နှင့် တိုင်းမိခင်နှင့်ကလေး စောင့်ရှောက်ရေး ကြီးကြပ်ရေးအဖွဲ့တိုု့ ပူးပေါင်း၍ ကျန်းမာရေးပညာပေး ဟောပြောပွဲနှင့် စကားဝိုင်းဆွေးနွေး ပွဲများကို နိုဝင်ဘာ  ၁၅ရက် ညနေ၃နာရီကပုလောမြို့ နှစ်ကျိပ်ရှစ်ဆူ ဓမ္မာရုံ၌ ကျင်းပသည်။
ပညာပေးဟောပြော
	အခမ်းအနားတွင် ရှေးဦးစွာ တနင်္သာရီတိုင်းမိခင်နှင့်ကလေးစောင့် ရှောက်ရေး ကြီးကြပ်ရေးအဖွဲ့ ဥက္ကဋ္ဌ ဒေါ်ခင်သန်းဌေးကလူကုန်ကူးမှုတားဆီး ကာကွယ်ရေး ဥပဒေနှင့် စပ်လျဉ်း၍ ပညာပေးဟောပြောသည်။
	ထို့နောက် မြို့နယ် မိခင်နှင့် ကလေးစောင့်ရှောက်ရေးအသင်း ဥက္ကဋ္ဌ ဒေါ်ယဉ်ထွေးကအသင်းဝင် အဆိုပြု လွှာများ  ပေးအပ်ရာ  တိုင်းမိခင်နှင့်ကလေး စောင့်ရှောက်ရေး ကြီးကြပ်ရေးအဖွဲ့ ဥက္ကဋ္ဌ ဒေါ်ခင်သန်းဌေးကလက်ခံရယူ  သည်။ 
	ဆက်လက်၍ မြို့နယ်မိခင်နှင့် ကလေး စောင့်ရှောက်ရေးအသင်းအား အာဟာရအတွက်  အလှူငွေကျပ်နှစ်သိန်း ကို ပေးအပ်ထောက်ပံ့ပြီး စကားဝိုင်း ဆွေးနွေးပွဲများကို ကျင်းပခဲ့ကြသည်။
ဆွေးနွေး
                အလားတူ  တိုင်းအမျိုးသမီးရေးရာ အဖွဲ့က ကျန်းမာရေး ပညာပေး ဟောပြောပွဲကိုကျင်းပရာ တိုင်းအမျိုး သမီးရေးရာအဖွဲ့ဥက္ကဋ္ဌ ဒေါ်အေးအေး ကျော်ကအမှာစကား ပြောကြားပြီး တိုင်းအမျိုးသမီးရေးရာအဖွဲ့ဝင် မြိတ် မြို့  ပြည်သူ့ဆေးရုံ ဒုတိယဆေးရုံအုပ် ဒေါက်တာဒေါ်သန္တာမျိုးဝင်းကအိပ်ချ် အိုင်ဗွီ၊ အေအိုင်ဒီအက်စ် ရောဂါတားဆီး ကာကွယ်ရေးကို လည်းကောင်း၊ တိုင်း အမျိုးသမီးရေးရာအဖွဲ့ဝင် ဒေါ်နန်း ခင်ညွန့်လွင်ကအမျိုးသမီးများအား အကြမ်းဖက်မှုမှ ကာကွယ်ရေးကိုလည်း ကောင်း ပညာပေးဟောပြောကြပြီး စကားဝိုင်းဆွေးနွေးပွဲများ ကျင်းပကြ သည်။        (ခရိုင် ပြန်/ဆက်)

ဘိုကလေး နိုဝင်ဘာ ၂၅
	ဘိုကလေးမြို့နယ် အေးချမ်းသာ ယာရေးနှင့် ဖွံ့ဖြိုးရေးကောင်စီ၏ ကြီးကြပ်မှု၊  မြို့နယ် မြန်မာ့စိုက်ပျိုးရေး လုပ်ငန်းဌာန၏ စီစဉ်ဆောင်ရွက်မှုဖြင့် ဘိုကလေးမြို့သစ် ဖြူချောင်းကျေးရွာ အုပ်စု ကံစုကျေးရွာ ကွင်းအမှတ် ၆၉၇ ဦးပိုင်အမှတ် ၁/၆ ရှိ တောင်သူ ဦးဝင်းမြင့်၏ လယ်မြေတွင် စိုက်ပျိုး ထားသော ဆင်းသွယ်လတ် စပါးကို နိုဝင်ဘာ ၁၅ ရက်ကစံကွက်ရိတ် သိမ်းရာ မြို့နယ်အေးချမ်းသာယာရေး နှင့် ဖွံ့ဖြိုးရေးကောင်စီဥက္ကဋ္ဌ ဦးစိုးသိမ်း၊ မြို့နယ်စိုက်ပျိုးရေးလုပ်ငန်းမန်နေဂျာ ဦးနိုင်လင်းနှင့် စိုက်တိုးမြှင့်ကော်မတီဝင် များ၊ သက်ဆိုင်ရာဝန်ထမ်းများ၊ ကျေးရွာ အေးချမ်းသာယာရေးနှင့် ဖွံ့ဖြိုးရေး ကောင်စီဝင်များနှင့် လယ်သမား ၈၅ဦး တို့ တက်ရောက်ကြည့်ရှု အားပေးကြ သည်။ (အောက်ပုံ)
	စံကွက်ရိတ်သိမ်းမှုတွင် တစ်ဧကလျှင် ဆင်းသွယ်လတ်စပါး အစို ၁၀၈ ဒသမ၅၉တင်းနှင့် အခြောက်၁၀၁ဒသမ၄၂ တင်း ထွက်ရှိကြောင်း သိရသည်။
(မြို့နယ် ပြန်/ဆက်)

လားရှိုး  ဒီဇင်ဘာ  ၅
	လားရှိုးမြို့နယ် စည်ပင်သာယာရေးအဖွဲ့နှင့် နှင်းနှင်းခိုင်ကုမ္ပဏီတို့ ပူးပေါင်းဆောင်ရွက်သည့် လားရှိုးမြို့  မြို့မဈေး တွင် ကား၊ ဆိုင်ကယ် ယာဉ်ရပ်နားစခန်းပါ အဆောက်အအုံ(နှင်းဆီရုံ)ဖွင့်ပွဲ အခမ်းအနားကို နိုဝင်ဘာ ၁၅ရက် နံနက် ၁၀ နာရီကအဆိုပါအဆောက်အအုံမုခ်ဦး၌ ကျင်းပသည်။
တက်ရောက်
	အခမ်းအနားသို့ ရှမ်းပြည်နယ် အေးချမ်းသာယာရေးနှင့် ဖွံ့ဖြိုးရေး ကောင်စီ (မြောက်ပိုင်း)ဥက္ကဋ္ဌ အရှေ့ မြောက်တိုင်းစစ်ဌာနချုပ် တိုင်းမှူး ဗိုလ်မှူးချုပ် အောင်သန်းထွဋ်နှင့် တပ်မတော်အရာရှိကြီးများ၊ ဌာနဆိုင်ရာများ၊ ပြည်ထောင်စုကြံ့ခိုင်ရေးနှင့် ဖွံ့ဖြိုးရေး အသင်းဝင်များ၊ ဈေးသူ ဈေးသားများ တက်ရောက်ကြသည်။
	အခမ်းအနားတွင် လားရှိုးမြို့နယ် စည်ပင်သာယာရေးအဖွဲ့ အမှုဆောင် အရာရှိ ဦးမင်းဟန်က(နှင်းဆီရုံ) အဆောက်အအုံနှင့် ပတ်သက်၍ ရှင်း လင်းတင်ပြပြီး ပြည်နယ်စည်ပင်သာ ယာရေးအဖွဲ့ ဒုတိယညွှန်ကြားရေးမှူး ဦးသန်းလှနှင့် နှင်းနှင်းခိုင်ကုမ္ပဏီ မန်နေဂျင်းဒါရိုက်တာ ဦးကျော်မြင့်တို့ကဖဲကြိုးဖြတ် ဖွင့်လှစ်ပေးကြသည်။ (ဝဲပုံ) 
	ယင်းနောက် တိုင်းမှူးနှင့် ဧည့်သည် တော်များကအဆောက်အအုံအတွင်း လှည့်လည်ကြည့်ရှုစစ်ဆေးကြသည်။
(မြို့နယ်စည်ပင်)

   ဘားအံမြို့နယ် စည်ပင်သာယာ ရေးအဖွဲ့ အမှုဆောင်အရာရှိ ဒုတိယညွှန်ကြားရေးမှူး ဦးသက်ဦးရှိန်၊ ဦးစီး အရာရှိ ဦးကျော်ကျော်ဦးနှင့် ဝန်ထမ်း များ နိုဝင်ဘာ ၂၄ ရက်ကဘားအံမြို့ ဇွဲကပင်ခန်းမရှေ့ရှိ ကန်သာယာ အတွင်း ရေမှော်ပင်နှင့် ဒိုက်ပင်များ ဆယ်ယူခြင်းလုပ်ငန်းများ ဆောင်ရွက် ကြစဉ်။       (မြို့နယ်စည်ပင်)

   ရှမ်းပြည်နယ်(အရှေ့ ပိုင်း) တာချီလိတ်မြို့ မယ်ခေါင် ရပ်ကွက် ကိုယ့်အားကိုယ်ကိုး ပညာ ဘဏ် တိုက် စာကြည့်တိုက်ဖွင့်ပွဲ ကို နိုဝင်ဘာ ၂၅ရက် ကအဆိုပါ စာကြည့် တိုက်၌ ကျင်းပရာ ခရိုင်ပြန်ကြားရေးနှင့် ပြည်သူ့ဆက်ဆံရေး ဦးစီးဌာနဦးစီးအရာ ရှိ ဦးမောင်ကြည်၊ ရပ်ကွက်ဥက္ကဋ္ဌ ဦးနန် စောနှင့် စာကြည့်တိုက်ကော်မတီဥက္ကဋ္ဌ ဦးယောနတို့ကဖဲကြိုးဖြတ်ဖွင့်လှစ်ပေးကြစဉ်၊၊     (မြို့နယ် ပြန်/ဆက်)

	ပြည်မြို့နယ် စည်ပင်သာယာရေးအဖွဲ့ ၂၀၀၆-၂၀၀၇ ဘဏ္ဍာရေးနှစ် အတွင်း ဆောင်ရွက်သော ကုန်သည်လမ်း ကတ္တရာထပ်ပိုးလွှာခင်းခြင်း လုပ်ငန်းကို နိုဝင်ဘာ ၉ ရက်ကအမှုဆောင်အရာရှိ ဦးကျော်ဇေယျနှင့် တာဝန်ခံအင်ဂျင်နီယာ ဦးထွန်းထွန်းဇော်တို့ ကွင်းဆင်းကြီးကြပ်စဉ်။
(မြို့နယ်စည်ပင်)



(၁၆)
ဆီဆိုင် နိုဝင်ဘာ ၃၀
	ဆီဆိုင်မြို့နယ် စည်ပင်သာယာ ရေးအဖွဲ့တာဝန်ခံ အင်ဂျင်နီယာ ဦးခွန် ဝင်းမင်းထွဋ်နှင့် မြို့နယ်စည်ပင်သာယာ ရေးအဖွဲ့ ဝန်ထမ်းများ စုပေါင်း၍ မြို့သန့်ရှင်း သာယာလှပရေးအတွက် မြို့တွင်း ဇီဇဝါလမ်းဘေးဝဲယာရေနုတ် မြောင်းများ တူးဖော်ခြင်းနှင့် ပေါင်းမြက် များရှင်းလင်းခြင်းကို  နိုဝင်ဘာ၁ဝရက်ကမြို့နယ်စည်ပင်သာယာရေးအဖွဲ့ အမှု ဆောင်အရာရှိ  ဦးခင်မောင်ခကြီးကြပ် ဆောင်ရွက်ပေးကြောင်း သိရသည်။  
(နယ်စပ်/စည်ပင်)

ကလေး နိုဝင်ဘာ ၂၀
	စစ်ကိုင်းတိုင်း ကလေးခရိုင် ကလေးမြို့နယ်လုံးဆိုင်ရာ ရှေးဟောင်းသမိုင်းဝင် ရတနာရွှေဘုံသာဘုရားကြီး ဓမ္မာရုံအတွင်း၌ ကိန်းဝပ်စံပယ်တော်မူသော (၄၉)ကြိမ်မြောက် နှစ်ကျိပ်ရှစ်ဆူ ဆင်းတုရုပ်ပွားတော်တို့ကို ရွှေဘုံသာဘုရားကြီး ဂေါပကအဖွဲ့ကဦးဆောင်ကြီးကြပ်၍ နှစ်စဉ်ကျင်းပမြဲဖြစ်သော ဘုရားရုပ်ပွား တော်များ လှည့်လည်ပွဲကို နိုဝင်ဘာ ၄ ရက်ညနေပိုင်းကလှူဖွယ်ဝတ္ထုပစ္စည်း၊ ပဒေသာပင်များဖြင့် ရုပ်ပွားတော်များပင့်ဆောင်လျက်  မြို့နယ်အတွင်း အဖူးမြော်ခံ လှည့်လည်ကြရာ ဒေသခံပြည်သူများကလမ်းတစ်လျှောက် ဖူးမြော်ကြည်ညိုကြ သည်။                                        (၄၁၇)

အောင်လံ နိုဝင်ဘာ ၃၀
	အောင်လံမြို့နယ် စည်ပင်သာ ယာရေး အဖွဲ့သည် မြို့သာယာလှပရေး ဆောင်ရွက်လျက်ရှိရာ နိုဝင်ဘာ ၁၃ရက် ကမြို့မဈေးကြီးရှေ့ လမ်းဘေး ဝဲယာ တစ်လျှောက်တွင် ရေမြောင်းများ တူးဖော်ခြင်းနှင့် လမ်းပခုံးများ ပြုပြင် ခြင်းတို့ကို  မြို့နယ်စည်ပင်သာယာရေး အဖွဲ့ အငယ်တန်းအင်ဂျင်နီယာ (၂) ဒေါ်ခင်တင့်ဆွေနှင့် ဒုတိယဦးစီးမှူး (ဈေး) ဦးတိုးကြည်တို့ ဦးဆောင်သော မြို့နယ်စည်ပင်သာယာရေးအဖွဲ့ဝန်ထမ်း များ စုပေါင်းဆောင်ရွက်ကြကြောင်း သိရသည်။        (နယ်စပ်/စည်ပင်)

သာစည်  ဒီဇင်ဘာ  ၅
	သာစည်မြို့နယ်အတွင်းရှိ ကျေးလက်ကိုယ့်အားကိုယ်ကိုး စာကြည့်တိုက်များ ရှင်သန်ဖွံ့ဖြိုးတိုးတက်ရေးနှင့် ရေရှည်တည်တံ့ခိုင်မြဲရေးအတွက် အလုပ်ရုံ ဆွေးနွေးပွဲကို နိုဝင်ဘာ၂၂ရက် ညနေ၄နာရီကသမန်းကျားကျေးရွာရှိ ဒို့ကျေးရွာ စာကြည့်တိုက်တွင် ကျင်းပသည်။
	အခမ်းအနားသို့ မြို့နယ်ပြန်ကြားရေးနှင့် ပြည်သူ့ဆက်ဆံရေးဦးစီးဌာန
ဦးစီးမှူးဦးဝင်းတင့်ကကျေးရွာ ကိုယ့်အားကိုယ်ကိုး စာကြည့်တိုက်များ ရေရှည် တည်တံ့ရှင်သန် ဖွံ့ဖြိုးတိုးတက်ရေးအတွက် လုပ်ဆောင်ကြရမည့် လုပ်ငန်း စဉ်များနှင့် စာအုပ်၊ ဂျာနယ်များ ခွဲခြားစာရင်းရေးသွင်း မှတ်တမ်းတင်ခြင်း၊ စာအုပ်ငှားရမ်းနည်းများကို ရှင်းလင်းဆွေးနွေးပြောကြားသည်။ (အောက်ပုံ)
	ထို့နောက် တက်ရောက်လာကြသူများကမရှင်းလင်းသည်များကို  မေးမြန်းရာ မြို့နယ်ဦးစီးမှူးကပြန်လည်ရှင်းလင်းပြောကြားသည်။
(မြို့နယ် ပြန်/ဆက်)

	အိန္ဒိယနိုင်ငံ မဇ္ဈိမဒေသဗုဒ္ဓဂယာမြေမြတ်မဟာရှိ  ဗုဒ္ဓဂယာ မြန်မာ ကျောင်း (မူလကျောင်းဟောင်း)အနောက်ဘက် တိုးချဲ့မြေနှစ်ဧကဝယ်ယူရန်နှင့် သာသနိကအဆောက်အအုံများ ဆောက်လုပ်ရန်အတွက် ရွှေပြည်သာမြို့ ဝန်ထမ်းကြီးရပ်ကွက် ဗိုလ်ချုပ်လမ်း အမှတ် (၃၀၊၁၁)နေဒေါ်ခင်ကြည် မိသားစုကအလှူငွေကျပ် နှစ်သိန်းကို ရန်ကုန်တိုင်း စမ်းချောင်းမြို့နယ် မြေနီကုန်းကျောင်းလမ်းနှင့် (ဂမုန်းပွင့် ဘေးလမ်း)အောင်တော်မူလမ်းရှိ မြန်မာနိုင်ငံဗုဒ္ဓဂယာကျောင်း အမှုဆောင်ဆရာတော်  ဒေါက်တာအရှင်ဝိစိတ္တထံ ဆက်ကပ် လှူဒါန်းစဉ်။                            (က-ပ)


   မိခင် ကြီး ဒေါ်တင်ဦးအား  ရည် စူး၍ ရန်ကုန်မြို့ မင်္ဂလာတောင်ညွန့် မြို့နယ် ကန်တော် ကလေး ၈၉လမ်း၊ အမှတ် (၁၄) နေသမီး ဒေါ်ဝင်းဝင်း၊ ဦးလှသန်း၊ ဒေါ်နွဲ့ နွဲ့အေး၊ ဒေါ်ဝေဝေမြင့်၊ ဦးလှမြင့်ဦး၊ ဒေါ်စိုးစိုးရီတို့ကဒဂုံမြို့နယ် အမှတ် ၁၆ စကားဝါလမ်း မင်းကွန်း ဆရာ တော်ကြီး၏ တိပိဋကတိုးချဲ့ခြောက်ထပ်ကျောင်းတော်ကြီးအတွက် အလှူတော်ငွေကျပ် ငါးသိန်းကို အနုနာယကဆရာတော် ဘဒ္ဒန္တပဏ္ဍစ္စထံ ရေစက်ချ အနုမောဒနာတရားနာယူပြီး တိ=နိ(ရန်ကုန်ဌာန) အုပ်ချုပ်ရေးမှူး  ဦးထွန်းမြင့်သို့ ပေးအပ်လှူဒါန်းစဉ်။                                                     (က-ပ)                                                           

ပဲခူးတိုင်း(အနောက် ပိုင်း) အုတ်ဖို မြို့နယ် စည် ပင် သာ ယာ ရေး အဖွဲ့ ဆောင်ရွက်လျက် ရှိသော မြို့ပြလမ်း မိုး ညိုတန်းလမ်း ကတ္တရာ ထပ်ပိုးလွှာ ခင်းခြင်း လုပ်ငန်းကို နိုဝင်ဘာ ၁၃ ရက်ကအမှုဆောင် အရာရှိ ဦးစန်းလွင်နှင့်  တာဝန်ခံ အင်ဂျင်နီယာ ဦးမင်းသူရတို့ ကြီးကြပ် ဆောင်ရွက်စဉ်။
 (၀၇၄)

	ရန်ကုန်တိုင်း ဗဟန်းမြို့နယ် ဓမ္မစေတီလမ်းရှိ မိုးညှင်း ဝိပဿနာတိုက် သစ်အတွင်း တည်ဆောက်ဆဲ ရွှေရတုစိန်တိုးနှစ်ထပ်ကျောင်းဆောင် မျက်နှာ ကြက်တစ်ခန်းစာအတွက် အလှူငွေ ကျပ်သုံးသိန်းကို အမှတ် ၂၁၊ လမ်း၂၀ လသာမြို့နယ်နေဘုရား၊တန်ဆောင်း၊သိမ်၊ကျောင်း၊လမ်း၊ရေတွင်း၊ရေကန် ရဟန်းဒါယကာကြီး ဦးထွန်းဖေ(၅)နှစ်ပြည့်နှင့် သားမောင်ဝင်းအောင်တို့အား ရည်စူး၍ မယ်တော်ကြီး ဒေါ်ကျင်လှိုင်၊သားမျိုးကိုကိုမိသားစုကကျောင်းဖြစ် မြောက်ရေးအဖွဲ့ နာယကဆရာတော် မိုးညှင်း အရှင်ဣန္ဒကထံ ရေစက်ချ ဆက်ကပ်လှူဒါန်းစဉ်။                           (က-ပ)

    မွန်ပြည်နယ် မော်လမြိုင်မြို့ မရမ်းကုန်းရပ်ရှိ  သမိုင်းဝင် ကျိုက် သုတ်ဆံတော်ရှင် ပရိဝုဏ်အတွင်း မျက်နှာကြက်ဆေးသုတ်ရန်အတွက် နိုဝင်ဘာ၂၄ရက်ကဦးကျင်ဆိုင်-ဒေါ်နှင်းရင်အား ရည်စူး၍ မော် လမြိုင်မြို့ မရမ်းကုန်းရပ် အမှတ် (၇၃၇)နေအလှူရှင် သမီး ဒေါ်သန်း သန်း၊ ဒေါ်မြကြည်တို့ကငွေကျပ် ငါးသိန်းပေးအပ်လှူဒါန်းရာ ဂေါပကအဖွဲ့ဥက္ကဋ္ဌ ဦးရွှေရင်ကလက်ခံယူ စဉ်။                    (၁၆၈)

	တိုက်ကြီးမြို့နယ် စည်ပင်သာယာရေးအဖွဲ့ မြို့သာယာလှပရေးနှင့် စိမ်းလန်းစိုပြည်ရေးအတွက် မြို့ဝင်ဆိုင်းဘုတ်ရှေ့ မြက်ခင်းအလှနှင့် ပန်း အလှပင်များ စိုက်ပျိုးခြင်း၊ မြေယာရှုခင်းအလှဆင်ခြင်း လုပ်ငန်းများကို နိုဝင်ဘာ၁၅ရက်ကမြို့နယ်စည်ပင်သာယာရေးအဖွဲ့ဝန်ထမ်းများ စုပေါင်း ဆောင်ရွက်ကြရာ အမှုဆောင်အရာရှိ ဒုတိယညွှန်ကြားရေးမှူး ဦးတင်ဝင်း ကြီးကြပ်ပေးစဉ်။                           (မြို့နယ်စည်ပင်)

(၁၇)
တကောင်း  နိုဝင်ဘာ  ၃၀
	ပြင်ဦးလွင်ခရိုင် တကောင်းမြို့၏ စတုတ္ထအကြိမ်မြောက် ဝန်ထမ်းများ စုပေါင်း မဟာဘုံကထိန် ရေစက်ချပွဲ အခမ်းအနားကို နိုဝင်ဘာ ၃ရက် နံနက် ၈နာရီကတကောင်းမြို့ ရွှေတောင်ဦး ကျောင်းတိုက်တွင် ကျင်းပသည်။
	ရှေးဦးစွာ ဝန်ထမ်းများ လှူဒါန်း သောပဒေသာပင်များကို တကောင်းမြို့ အတွင်း စည်ကားစွာ လှည့်လည်၍ ရွှေတောင်ဦးကျောင်းတိုက်သို့ ပို့ဆောင် ပြီး ရေစက်ချလှူဒါန်းရာ အခမ်းအနား တွင် ရပ်ကွက်၊ ကျေးရွာ သံဃနာယကဥက္ကဋ္ဌ ဆရာတော်ကရေစက်ချတရား ချီးမြှင့်ပေးပြီး မြို့အုပ်ချုပ်ရေးမှူး ဦးကျော် ခိုင်ထွန်းနှင့်ဝန်ထမ်းများကကထိန်လျာ သင်္ကန်းကို ဆက်ကပ်လှူဒါန်းကြသည်။
	အဆိုပါ ဝန်ထမ်းများ စုပေါင်း ကထိန်ပွဲတွင် တကောင်းမြို့ မြသိန်းစိုး ဘော်ဒါဆောင်ပိုင်ရှင် ဦးစိုးလင်းမိသားစု နှင့် ဘော်ဒါကျောင်းသားများကငွေကျပ် တစ်သိန်းငါးသောင်းတန် ပဒေသာပင် တစ်ခုကို လှူဒါန်းသည်။ အဆိုပါ လှူဒါန်းမှုမှာ ပဒေသာပင် ၁၇ပင် စုစု ပေါင်းငွေ ၁၅၆၉၂၂၅ ကျပ် ဖြစ်သည်။    
(မြို့နယ် ပြန်/ဆက်)

မန္တလေး  နိုဝင်ဘာ  ၂၅
	မန္တလေး ချမ်းမြသာစည်မြို့နယ် တမ္ပဝတီရပ်ကွက် အရန်မီးသတ်စခန်း အတွက် ဒီဇယ်အင်ဂျင်နှင့်ရေစုပ်စက်ပေး အပ်ပွဲကို နိုဝင်ဘာ ၁၄ရက် ညနေ၄ နာရီကရပ်ကွက်အရန်မီးသတ် စခန်း ရုံးတွင် ကျင်းပသည်။
	ရှေးဦးစွာ ခရိုင်မီးသတ်ဦးစီး အရာရှိ ဦးမြသန်းကအမှာစကားပြော ကြားပြီး အလှူရှင် ဦးတင်မောင်ကငွေကျပ် တစ်ဆယ့်ခုနစ်သိန်းတန်ဖိုးရှိ ဒီဇယ်အင်ဂျင်နှင့် ရေစုပ်စက် လှူဒါန်း ရခြင်းအကြောင်း ရှင်းလင်းတင်ပြပြီး ဒီဇယ်အင်ဂျင်နှင့် ရေစုပ်စက်များကို မြို့နယ်မီးသတ်ဦးစီးမှူး ဦးတင်ရွှေသို့ ပေးအပ်လှူဒါန်းရာ ဦးစီးမှူးကလက်ခံ ရယူပြီး ဂုဏ်ပြုမှတ်တမ်းလွှာ ပြန်လည် ပေးအပ်သည်။           (၁၆၂)

	 ကရင်ပြည်နယ် စည်ပင် သာယာရေးအဖွဲ့ ညွှန်ကြားရေးမှူး ကော့ကရိတ်မြို့နယ် စည်ပင်သာ ယာရေးအဖွဲ့ ဆောင်ရွက်လျက်ရှိ သော  စည်ပင်သာယာရေးလုပ်ငန်း များကို နိုဝင်ဘာ ၅ရက်ကကွင်း ဆင်းစစ်ဆေးရာ အမှုဆောင်အရာရှိ ဦးသိန်းဝင်းကသီးနှံစိုက်ခင်းနှင့် ပတ်သက်၍ ရှင်းလင်းတင်ပြစဉ်။   
(မြို့နယ် စည်ပင်)

	ပုလောမြို့နယ် စည်ပင်သာယာ ရေးအဖွဲ့ အမှုဆောင်အရာရှိ ဦးအောင် လွင်နှင့် တာဝန်ခံအင်ဂျင်နီယာတို့ နိုဝင်ဘာ ၁၂ရက်ကမြို့နယ် ကမ်းရိုး တန်း ရတနာခန်းမဝန်းကျင် သန့်ရှင်း ရေး ပြုလုပ်မှုကို ကြည့်ရှုစစ်ဆေး     စဉ်။         (မြို့နယ် စည်ပင်)

  အင်္ဂပူမြို့နယ် စည်ပင်သာယာ ရေးအဖွဲ့ကဇီဝလောင် စာ ဆီ အသုံးပြုနိုင်ရေး အတွက် ခြံစည်း ရိုးကြက်ဆူပင် ပျိုး ထောင် ရန် နိုဝင်ဘာ ၁ဝရက် ကမြို့နယ် စည် ပင်သာယာရေး အဖွဲ့ဝန်ထမ်းများ ပျိုးအိတ်ထုပ်ခြင်း ကို အမှုဆောင် အရာရှိ ဦးမောင် မောင်ဦးနှင့် တာဝန်ခံအင်ဂျင်နီယာ ဦးလှဦးတို့ ကြီးကြပ်ဆောင်ရွက်စဉ်။                 (မြို့နယ် စည်ပင်)

	လောင်းလုံးမြို့နယ် စည်ပင်သာယာရေးအဖွဲ့ ဆောင်ရွက်လျက်ရှိသော     မြို့ကွက်သစ် ၄လမ်း ကျောက်ချောလမ်းခင်းရန် ကျောက်များစုဆောင်းမှုကို နိုဝင်ဘာ ၂၁ ရက်ကအမှုဆောင်အရာရှိ ဦးတင်အုံးနှင့် တာဝန်ခံအင်ဂျင်နီယာ ဦးပြည်ထွန်းတို့ ကွင်းဆင်းကြီးကြပ်ဆောင်ရွက်စဉ်၊၊   (မြို့နယ်စည်ပင်)

(၂၀)
ရန်ကုန် ဒီဇင်ဘာ ၁၄
အမျိုးသားညီလာခံ နိုင်ငံရေးပါတီများမှ ကိုယ်စားလှယ်များအစုအဖွဲ့ အစည်းအဝေးကို ယနေ့နံနက် ၉ နာရီ ကရန်ကုန်တိုင်း မှော်ဘီမြို့နယ် ညောင်နှစ်ပင်စခန်းရှိ ဆွေးနွေးပွဲခန်းမ(၁)၌ ကျင်းပရာ နိုင်ငံရေးပါတီများမှ ကိုယ်စားလှယ်များအစုအဖွဲ့မှ သဘာပတိအဖွဲ့ဝင်များနှင့် အမျိုးသားညီလာခံကိုယ်စားလှယ်များ တက်ရောက်ကြသည်။
  အစည်းအဝေး မစတင်မီ သဘာပတိအဖွဲ့ဝင်များနှင့် အမျိုးသား ညီလာခံကိုယ်စားလှယ်များသည်  အစည်း အဝေးတက်ရောက်ကြောင်း မှတ်တမ်းစာအုပ်၌ လက်မှတ်ရေးထိုးကြသည်။      စာမျက်နှာ ၃ ကော်လံ ၁ လ

ရန်ကုန် ဒီဇင်ဘာ ၁၄
အမှတ်(၂)လျှပ်စစ် စွမ်းအားဝန်ကြီးဌာနဝန်ကြီး ဗိုလ်ချုပ်ခင်မောင်မြင့်သည် ဒီဇင်ဘာ  ၁၁ ရက် နံနက်ပိုင်းကတာဝန်ရှိသူများလိုက်ပါလျက် ရန်ကုန်မြို့ မြောက်ဥက္ကလာပမြို့နယ် ရှုခင်းသာလမ်း (င) ရပ်ကွက်ရှိ  ဆုပရေံဂော  ဧနဂိနေရေစဃရုုပာနဒထရာဒိနဂင်္ုံ့,ဠတဒလျှပ်စစ်ပစ္စည်း ထုတ်လုပ်မှုစက်ရုံသို့ ရောက်ရှိရာ စက်ရုံရှင်းလင်းခန်းမ၌ မြောက်ဥက္ကလာစက်မှုဇုန်ဥက္ကဋ္ဌ ဦးခင်မောင်မြင့်ကမြောက်ဥက္ကလာ စက်မှုဇုန်နောက်ခံသမိုင်း၊ စက်မှုဇုန်ရှိ စက်ရုံအရေအတွက် ကုန်ထုတ်လုပ်မှုအမျိုးအစား၊ စက်မှုဇုန်လုပ်ငန်းရှင် များ၏ လူမှုရေးပံ့ပိုး ကူညီဆောင်ရွက်ချက်များနှင့် လျှပ်စစ်ဓာတ်အားရရှိမှု အခြေအနေများကို လည်းကောင်း၊ ဆုပရေံဂော  ဧနဂိနေရေစဃရုုပာနဒထရာဒိနဂင်္ုံ့,ဠတဒ့ မန်နေဂျင်းဒါရိုက်တာ ဦးခင်မောင်ဝင်းကစက်ရုံ၏ သမိုင်းကြောင်း၊ ဝန်ထမ်းအင်အားနှင့် စက်ရုံမှထုတ်လုပ်သော လျှပ်စစ်ဓာတ်အားခွဲရုံသုံး ဆက်စပ်ပစ္စည်းများ ထုတ်လုပ်မှုအဆင့်ဆင့်ကို လည်းကောင်း ရှင်းလင်းတင်ပြကြရာ ဝန်ကြီးကလျှပ်စစ်စွမ်းအားဝန်ကြီးဌာနတွင် အသုံးပြုရန် လိုအပ်လျက်ရှိသော ပစ္စည်းများကို ပြည်ပမှဝယ်ယူတင်သွင်းရန်မလိုဘဲ ပြည်တွင်းမှာပင် ထုတ်လုပ် နိုင်ရန် လိုအပ်ပါကြောင်း၊ အဆင့်မြင့်ပစ္စည်းများ ထုတ်လုပ်ပေးစေလိုကြောင်း၊ လျှပ်စစ်စွမ်းအားမြှင့်တင်ရေး အတွက် ဝိုင်းဝန်းဆောင်ရွက်ကြစေလိုကြောင်း ပြောကြားသည်။
ရှင်းလင်းပြသ
ဆက်လက်၍ ဝန်ကြီးနှင့်အဖွဲ့သည် စက်ရုံအတွင်း ကုန်ထုတ်လုပ်မှု လုပ်ငန်းအဆင့်ဆင့်တို့ကို လှည့်လည် ကြည့်ရှုရာ စက်ရုံမန်နေဂျင်းဒါရိုက်တာ ဦးခင်မောင်ဝင်းကရှင်းလင်းပြသသည်။စာမျက်နှာ ၈ ကော်လံ ၅ န

နေပြည်တော် ဒီဇင်ဘာ ၁၄
ပြန်ကြားရေးဝန်ကြီးဌာနအမျိုးသားစာပေဆု စိစစ်ရွေးချယ်ရေးကော်မတီသည် ပြည်ထောင်စုမြန်မာ နိုင်ငံတော်တွင် မြန်မာစာပေအကျိုးကို ထူးချွန်ပြောင်မြောက်စွာ တစ်သက်တာလုံး အားထုတ်ရေးသားပြုစုခဲ့ သော ဆောင်ရွက်ချက်ကို နိုင်ငံတော်ကအသိအမှတ်ပြုသောအားဖြင့် စာရေးဆရာမကြီး ဒေါ်ရင်ရင် (စောမုံညင်း)အား အမျိုးသားစာပေတစ်သက်တာဆုကို ရွေးချယ်ချီးမြှင့်လိုက်သည်။
အဆိုပါဆုကို နေပြည်တော်၌ကျင်းပမည့် ၂၀၀၅ ခုနှစ်အတွက် အမျိုးသားစာပေဆု၊ စာပေဗိမာန် စာမူဆုနှင့် (၁၇)ကြိမ်မြောက် အမျိုးသားရေးဆောင်ပုဒ် စာပေနှင့်ဓာတ်ပုံပြိုင်ပွဲဆုတို့၏ ဆုနှင်းသဘင် အခမ်းအနားတွင် ချီးမြှင့်မည်ဖြစ်ကြောင်း သတင်းရရှိသည်။                     (သတင်းစဉ်)

ရန်ကုန် ဒီဇင်ဘာ ၁၄
ဒီဂျစ်တယ်ရုပ်သံဖမ်းစက်ဖြင့် လက်ရှိဖမ်းယူကြည့်ရှုနေသော ံရထည-၄ ရုပ်သံလိုင်းကို ဒီဇင်ဘာ ၁၅ ရက်မှစ၍ ရန်ကုန်မြို့နှင့် အနီးတစ်ဝိုက်၌ Fရေေ တု အိရစနစ်ဖြင့် စတင်ထုတ်လွှင့်ပေးမည် ဖြစ်သည်။
အများပြည်သူများအနေဖြင့် ဉှF င်္ံဟာနနလေ(၁၆) ကို လက်ရှိ ကြည့်ရှုနေသော ရုပ်မြင်သံကြားဖမ်းစက်များဖြင့် အလွယ်တကူ ဖမ်းယူကြည့်ရှုနိုင်မည်ဖြစ်သော်လည်း ံရထည- ၄ ရုပ်သံလိုင်းတစ်လိုင်း တည်းသာ ဖမ်းယူကြည့်ရှုနိုင်ပြီး အခြားသောအခပေးလိုင်းများကို ဖမ်းယူကြည့်ရှုနိုင်မည်မဟုတ်ကြောင်း၊ ကျန်ရှိသောမြို့ကြီးများ၌လည်း ံရထည-၄ ကို ရန်ကုန်မြို့နည်းတူ ဖမ်းယူကြည့်ရှုနိုင်ရန်အတွက် ထပ်မံတိုးချဲ့ထုတ်လွှင့်ပေးသွားမည်ဖြစ်ကြောင်း သိရှိရသည်။ 
(သတင်းစဉ်)

ရန်ကုန် ဒီဇင်ဘာ ၁၄
၂၀၀၅ခုနှစ်အတွက် အမျိုးသားစာပေဆုများကို သက်ဆိုင်ရာကထုတ်ပြန်ကြေညာ လိုက်ပြီဖြစ်ရာ အမျိုးသားစာပေတစ်သက်တာဆုရစာရေးဆရာမကြီး ဒေါ်စောမုံညင်းအား မြန်မာ့အလင်းသတင်းအဖွဲ့ကသွားရောက်ကာ တစ်သက်တာစာပေဆု ဆွတ်ခူးရရှိခြင်းနှင့် စပ်လျဉ်း၍ တွေ့ဆုံမေးမြန်းခဲ့ပါသည်။            စာမျက်နှာ ၈ ကော်လံ ၁ အ


အမှတ်(၂)လျှပ်စစ် စွမ်းအား ဝန်ကြီးဌာနဝန်ကြီး ဗိုလ်ချုပ် ခင်မောင်မြင့် မြောက်ဥက္ကလာပမြို့နယ် ဆုပရေံဂော  ဧနဂိနေရေစဃရုုပာနဒထရာဒိနဂင်္ုံ့,ဠတဒ့   လျှပ်စစ်ပစ္စည်း ထုတ်လုပ်မှုစက်ရုံတွင် ကြည့်ရှု စစ်ဆေးစဉ်။     (သတင်းစဉ်)

“ဒီလို တစ်သက်တာ စာပေဆု ရရှိလိုက်တာဟာ အားသစ်လောင်းလိုက်သလို ပါပဲ၊ အင်အားသစ်တွေ ဖြစ် ပေါ်လာတယ်”

“စာပေကို တူးလို့မကုန် နိုင်တဲ့ ရတနာသိုက်လို့ မြင်ပါ တယ်။ တန်ဖိုးထားတတ်ရင် စာပေဆိုတာ သုံးမကုန်တဲ့ ပစ္စည်းပါ၊ စာပေကို တူးဆွ ဖော်ထုတ်နေသူတွေ တန်ဖိုး ရှိတဲ့ ရတနာကိုသာ ရွေးချယ် တူးဖော်ကြဖို့ အကြံပြုလိုပါ တယ်” 




































































































