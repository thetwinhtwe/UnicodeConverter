“ဒေါက်..ဒေါက်..ဒေါက်...”
“ဆရာ..ဆရာ..ဆရာ...”

အဆက်မပြတ်တံခါးခေါက်သံကြောင့် လွမ်းဝေ အိပ်ရာမှလန့်နိုးလာသည် ။ညက ဆေးရုံကအပြန်နောက်ကျသောကြောင့် အိပ်ရေးမ၀သေး ..။အပြင်ဘက်တွင် မိုးကလည်းသည်းထန်စွာ ရွာသွန်းနေသည်..။သွပ်မိုးပေါ်ကျနေသော မိုးရေသံနှင့်အတူ မိုးချိန်းများကိုလည်းကြားနေရသည်..။ စာကြည့်စားပွဲပေါ်မှ နာရီလက်တံက နံနက် ၂ နာရီကိုညွှန်ပြနေသည်..။


“ဒေါက်...ဒေါက်..ဒေါက်..”
“ဆရာ..ဆရာ..”
ခေါ်သံတိုးတိုးက မိုးသံကိုထွင်းဖေါက်ပြီး ထွက်လာပြန်သည်။

“ဘယ်သူတွေလည်းမသိဘူး...ဒီအချိန်ကြီး မိုးသည်းထဲမှာ...”

တစ်ကိုယ်တည်း ညည်းတွားရင်း လွမ်းဝေ အိပ်ရာမှထလိုက်သည်..။ တပည့်ဖြစ်သူ ကျော်ကြီးကိုကြည့်လိုက်တော့ မိုးအေးအေးမှာ အိမ်မက်ကောင်းနေပုံရသည် ..။သူတံခါးကို ဖွင့်လိုက်တော့ မိုးရေစက်တို့က အိမ်ထဲသို့ခုန်ပေါက်ဝင်ရောက်လာသည်..။ အိမ်တံခါးဝတွင်လူ ၃ ယောက်..။ မိုးရေတွေ စိုကာ ချမ်းတုန်နေသည်..။ ၀င်းကနဲလက်သွားသော လျှပ်ရောင်အောက်တွင် သူတို့ဧ။်အပူ မျက်နှာများကိုတွေ့နေရသည် ။

“ဆရာ...ကျွန်တော်တို့ ကံကြီးရွာကပါ..ကျွန်တော့်မ်ိန်းမ မီးမဖွားနိုင်လို့ ဆရာကိုလာပင့်တာပါ...ရွာက ကျန်းမာရေးမှုးကလည်း သူ့မြို့ပြန်သွားလို့ပါ...ကျွန်တော့်မိန်းမကို ကယ်ပါဦးဆရာရယ်...”

လူနာရှင်ဖြစ်သူက အသံတုန်တုန်ဖြင့်ပြောရှာသည်...။ သူ့မျက်ဝန်း တွင် အားကိုးရိပ် ..တောင်းပန်ရိပ်တွေအထင်းသား....။ သူ့သောကတွေက ဆိုးရွားသော ရာသီဥတုကိုပင် သတိပြုမိဟန်မတူ...။ လွမ်းဝေ သက်ပြင်းကို အသာချလိုက်သည် ..။ သူရင်တွေ တဆစ်ဆစ်နာလာသလိုပင်...။

“အင်းလေ..ကျွန်တော်လိုက်ခဲ့ပါ့မယ် ”
“ဟာ....၀မ်းသာလိုက်တာ ဆရာရယ်..”
တပည့်ဖြစ်သူကျော်ကြီး အိပ်ချင်မူးတူးနှင့် ထလာသည် .။
“ကျော်ကြီး..ငါ့ဆေးအိပ်သွားယူခဲ့...မွေးလူနာအတွက်လိုအပ်တာတွေအကုန်ထည့်လာခဲ့..”
“ဆရာ..ဒီအချိန်ကြီး............”ကျော်ကြီးစကားပင်မဆုံးလိုက်
“တော်...ငါပြောတာသွားလုပ်..ဘာမှမပြောနဲ့....”
“ဟုတ်...ဟုတ်ကဲ့ဆရာ..”
ကျော်ကြီးပေးသော ဆေးအိပ်ကိုဆွဲယူရင်း...သူ မိုးကာအင်္ကျီကိုဝတ်လိုက်သည်...ပြင်းထန်စွာရွာသွန်းနေသော မိုးရေစက်များက သူ့ကို ရိုက်ခတ်နှုတ်ဆက်လိုက်သည်...။
“ဆေးအိပ်ပေးပါဆရာ...ကျွန်တော်တို့မှာ လှည်းပါတယ်ဆရာ...ဟိုနားမှရပ်ထားခဲ့တယ်.”

လူနာရှင်က ဆေးအိပ်ကိုဆွဲယူရင်း လှည်းဆီသို့ထွက်သွားသည်..။လွမ်းဝေ လှည်းပေါ်တက်လိုက်သည်..။

“ဟဲ့နွား...သွားစမ်းမြန်မြန်..”
“ဂျိန်း...ဂျလိန်း.....”
မိုးချုန်းသံနှင့်အတူ လျှပ်ရောင်တစ်ချက် ၀င်းကနဲလက်သွားသည်...။ အုန်းပင်တို့က လေအဝှေ့တွင် ကွေးညွှတ်ယိမ်းနွဲ့နေသည်...။ လွမ်းဝေရင်ထဲအလိုလို ၀မ်းနည်းလာသလိုပင်...ဒီလို မိုးတွေသည်းတဲ့ည....သူ့အတွက် ကံဆိုးခြင်းတွေသယ်ဆောင်လာတဲ့ညတစ်ည...အဲဒီညမှာလေ...........လွမ်းဝေဧ။်အတွေးများက အတိတ်ဆီသို့ပြေးလွင့်သွားသည်.................။


( ၂ )

“မိုးရွာရင်မိုးနေချိုးမယ်..မေမေလာရင်နို့ဆို့မယ်..ဖေဖေလာရင်အုန်းသီးခွဲစားမယ်...”

ညီမလေးက သီချင်းကိုအော်ဆိုရင်း ကစားနေသည်....။ ..လွမ်းဝေ အိမ်စာလုပ်နေရာမှ အိမ်အပြင်ကိုလှမ်းကြည့်လိုက်သည်...အင်း...အပြင်မှာလဲမိုးက တဖွဲဖွဲကျနေသည်...။ မိုးရွာရင်လွမ်းဝေပျော်သည် ။ သူငယ်ချင်းများနှင့်အတူ လယ်ပုဇွန်လုံးနှိုက်ရတာကိုသဘောကျသည်။ အဖေကိုယ်တိုင်ချက်ပေးသော လယ်ပုဇွန်လုံးဟင်းကို သူအလွန်ကြိုက်သည် ။နေ့လည်ကတည်းက ရွာနေသောမိုးက အခုအချိန်ထိမတိတ်သေး....ပိုပင်သည်းလာသေးသည် ...။တဖြည်းဖြည်းနဲ့ မိုးပင်ချုပ်လာပြီ...လယ်ထဲဆင်းသွားသော အဖေတစ်ယောက် အခုထိပြန်မလာသေး...။လွမ်းဝေ အမေကိုလှမ်းကြည့်လိုက်သည်...။အမေက အိမ်ရှေ့မှာ ဆန်ရွေးနေသည်...။

“အမေ...အဖေလဲပြန်မလာသေးဘူး...နောက်ကျနေပြီ ”လွမ်းဝေအမေကိုလှမ်းပြောလိုက်သည် ...။
“သားကလည်းကွယ်..လာမှာပေါ့..လယ်ထဲမှာအလုပ်မပြီးသေးလို့နေမှာပေါ့....
ကဲ..ကဲ...ကိုယ့်စာကိုယ်လုပ်...”

အမေက သူ့ကိုပြန်ပြောရင်း လမ်းဘက်သို့မျှော်ကြည့်လိုက်သည် ...။ အမေ့မျက်နှာတွင်လည်း စိုးရိမ်မှုတွေကိုတွေ့နေရသည်..။ မိုးကလည်းပိုသည်းလာသည်...။

“ဂျိန်း...ဂျလိန်း...ဝေါ...ဝေါ...”

လေရောမိုးပါ သည်းထန်စွာကျလာသည်...။လွမ်းဝေစိတ်ထဲ စိုးရိမ်လာသည်...။ ယခင်ကဆိုရင် ဒီအချိန်ဆိုရင် အဖေပြန်ရောက်နေပြီ...အဖေပြန်ရောက်လျှင်သူနှင့်ထမင်းအတူစားနေကြ...
ဒီနေ့အဖေအပြန်နောက်ကျနေသည်...

“ဘာဖြစ်လို့ပါလိမ့်..ဘုရား...ဘုရား...အဖေဘာမှမဖြစ်ပါစေနဲ့...”
လွမ်းဝေစိတ်ထဲကြိတ်ပြီးဆုတောင်းနေမိသည် ။ လွမ်းဝေအဖေကိုချစ်သည် ။ အဖေကလည်း လိမ္မာပြီးစာတော်သောသူ့ကိုချစ်သည်..။ အဖေက သူတို့မိသားစုရဲ့ အားကိုးရာပင်...။ သူ့အတွက်အဖေမရှိလို့မဖြစ်...။

“အမေ..ဟိုမှာအဖေပြန်လာပြီနဲ့တူတယ်...”
ညီမလေးက လမ်းဘက်ကိုလက်ညှိုးထိုးပြီးပြောသည်...။ လွမ်းဝေလမ်းကိုမျှော်ကြည့်လိုက်သည်...။ မှုန်ဝါးဝါးအလင်းရောင်အောက်တွင် လူ ၄ ယောက်သူတို့တဲဘက်ဆီသို့ ခပ်သုတ်သုတ်လှမ်းလာနေသည်..။တဖြည်းဖြည်းအိမ်ဘက်နီးလာသည်..။

“ဟင်...အဖေ...အဖေကို တွဲလာကြပါလား....ဘာဖြစ်လို့ပါလိမ့်...”
လွမ်းဝေ ရင်တွေပူသွားသည်...။ သူနှင့်အမေ မိုးရေထဲပြေးထွက်သွားလိုက်သည်...။

“ဦးကြီးညို ...ကိုသာအောင်ဘာဖြစ်တာလဲဟင်...ပြောစမ်းပါဦး...”
အမေက ဦးကြီးညိုကိုမေးလိုက်သည်...အမေမျက်ဝန်းမှ မျက်ရည်များစီးကျလာသည်...။

“အင်း...သာအောင်လေ သူ့သားကြိုက်တဲ့ ပုဇွန်လုံးသွားနှိုက်တာ...ပိုးထိသွားလို့..ကဲ..ကဲ...အိမ်ရှေ့မှာနေရာပြင်..ငိုမနေနဲ့ဘာမှမဖြစ်ဘူး...
ငါလဲတတ်သလောက်လုပ်ပေးထားတယ်...”

လွမ်းဝေခေါင်းတစ်ခုလုံး အိုးထိန်းစက်လို ချာချာလည်သွားသည်...။ကိုဖိုးထောင်က အဖေရဲ့ပလိုင်းကို အိမ်ရှေ့က တိုင်မှချိတ်ပေးသည်...။ ပလိုင်းထဲတွင် အဖေဖမ်းထားသော ပုဇွန်လုံးများက ထွက်ပေါက်ရှာနေကြသည်...။လွမ်းဝေ မျက်ရည်တွေကျလာသည်..။

“အဖေရယ်...သားကြိုက်တဲ့ ပုဇွန်လုံးတွေဖမ်းရင်း ဖြစ်ရတာတဲ့လားဗျာ...”

သူ အဖေခြေထောက်ကိုကြည့်လိုက်တော့...ရောင်ကိုင်းနေသော ဒါက်ရာတစ်ခု...ညိုညစ်ညစ်သွေးပုပ်များစီးကျနေသည်....။သူ့ရင်တွေအရမ်းပူနေသည်...။
အေးစက်နေသောမိုးရေတို့က သူ့ရင်ထဲက အပူကို မငြိမ်းသတ်နိုင်...။

“အဖေရယ် ..ဘာမှမဖြစ်ပါနဲ့နော်...သားလဲနောက်ဆိုရင် ဒီပုဇွန်လုံးတွေကို မပူစာတော့ပါဘူး...”
လွမ်းဝေစိတ်ထဲကပြောနေမိသည်..။

“အရမ်းမစိုးရိမ်နေကြနဲ့....ထွေးမောင်တို့ကို မြို့က ဆရာဝန်သွားပင့်ခိုင်းထားတယ်..ခဏနေရင်ပြန်လာကြလိမ့်မယ်....”

ဦးကြီးညိုက အဖေခေါင်းရင်းနားမှာထိုင်ရင်းပြောလိုက်သည် ။အဖေအသက်ရှုမမှန်ချင်တော့..။ လွမ်းဝေဘုရားစာများကိုသာရွတ်ဆိုနေမိသည်။
“အရှင်ဘုရား...အဖေဘာမှမဖြစ်ပါစေနဲ့ ...”

အိမ်ရှေ့မှာ နွားလှည်းရပ်သံကြားလိုက်ရသည် ..။ကိုထွေးမောင်....မြို့မှာ ဆရာဝန်သွားပင့်သော...ကိုထွေးမောင်....ဟင်..မျက်နှာလဲမကောင်းပါလား....ဆရာဝန်ရော...
ဘယ်မှာလဲ...ဘယ်မှာလဲ....။ သူကိုထွေးမောင်ကို အမောတကောမေးလိုက်သည်...။

“အစ်ကို...ဆရာဝန်ရော...ပင့်လို့ရခဲ့တယ်မဟုတ်လားဟင်...ဘယ်မှာလဲ..ဆရာဝန်ဘယ်မှာလဲဟင်...”
ကိုထွေးမောင်က ခေါင်းကိုညင်သာစွာခါရမ်းလိုက်သည်..။

“တောက်..”

ကိုထွေးမောင် လက်သီးကို ကျစ်ကျစ်ပါအောင်ဆုပ်ရင်း တောက်တစ်ချက်ခေါက်လိုက်သည် ။ သူ့မျက်နှာတစ်ခုလုံးဒေါသကြောင့်ခက်ထန်နေသည် ။

“မရ...မရခဲ့ပါဘူးလွမ်းဝေရယ်...တောက်...တော်တော်လူမဆန်တဲ့သူတွေ...လူနာအရေးကြီးလို့ပါ..
ဆရာဝန်မရှိလို့ပါ...လိုက်ခဲ့ပေးပါလို့....ခြေထောက်ဖက်တောင်းပန်တာတောင်.....
မိုးချုပ်နေလို့မလိုက်နိုင်ဘူးတဲ့လေ...”

“ရက်စက်လိုက်တာဗျာ...ကိုယ်ချင်းစာစိတ်မရှိတဲ့လူတွေ...တောက်..”

လွမ်းဝေရင်ထဲမီးတောက်နေပြီ..။အဖေရဲ့အသက်ရှုတာတွေမမှန်တော့....အဖေရယ်...
ကံဆိုးလိုက်တာ...။မကြာခင်မှာပဲ...သူချစ်တဲ့အဖေတစ်ယောက် လောကကြီးအပြင်ဘက်သို့ထွက်ခွါသွားပါတော့သည် ..။ သူ့ရဲ့အားကိုးရာ အဖေ...သူတို့ကိုကျောခိုင်းသွားပြီ...။ လွမ်းဝေ လက်သီးကိုဆုပ်ပြီးတိုင်တည်မိသည် ...။

“ အဖေရယ်...သားတို့လို မရှိဆင်းရဲသားတွေ...အဖေလိုအဖြစ်မျိုးနဲ့မကြုံရအောင်...စေတနာမပါတဲ့ အသပြာဆရာဝန်တွေနဲ့မတွေ့အောင် သားလေ...သားကြိုးစားပါ့မယ်အဖေရယ်...”
သူမျက်ဝန်းမှ မျက်ရည်များစီးကျနေသည် ..။


(၃)

“ဆရာ...ဆရာ ”
“အင်....”
“ရောက်ပြီဆရာ...အိမ်ပေါ်ကိုကြွပါ..”
“သြော်...အင်း...”
လွမ်းဝေ အတွေးတွေထဲမှလန့်နိုးလာသည် ..။ မိုးက သည်းလို့ကောင်းနေဆဲ...သူ့မျက်နှာပေါ်မှ မိုးစက်များကိုလက်ဖြင့်သပ်ချလိုက်သည်...။ သူ့မိုးကာအင်္ကျီကိုချွတ်ရင်း အိမ်ပေါ်ကိုတက်လိုက်သည် ...။

“အခန်းထဲကြွပါဆရာ...”

လူနာမိခင်ဖြစ်ဟန်တူသူက အခန်းထဲသို့ခေါ်သည်....။ အခန်းထဲတွင် အသက် ၂၆ နှစ်အရွယ်အမျိုးသမီးတစ်ယောက်...နာကျင်စွာအော်ဟစ်နေသည်...။ ညှိုးငယ်သောမျက်နှာက ပင်ပန်းနွမ်းနယ်မှုကိုပြနေသည် ။

“အား..ကယ်ပါဦးဆရာရယ်...ကျွန်မဘယ်လိုမှနေလို့မရတော့ဘူး...အား....လုပ်ကြပါဦး.”

လွမ်းဝေ လိုအပ်သော မေးမြန်းစမ်းသပ်မှုများကို အမြန်ဆုံးလုပ်လိုက်သည်...။ ရေမွှာက ပေါက်ပြီးနေပြီ....သားအိမ်ညှစ်အားနဲနဲနည်းနေတာကလွဲလျှင် ကလေးအနေအထားရော...မွေးလမ်းကြောင်းအနေအထားပါကောင်းသည်...။ဘာမှစိုးရိမ်စရာမရှိ...။

(၄)

“၀ါး....၀ါး ”

မိုးသံများကြားမှ ကလေးငိုသံက စူးရှစွာထိုးဖေါက်ထွက်လာသည်...။လူ့လောကကြီးထဲသို့ လူသားသစ်တစ်ယောက်ရောက်ရှိလာခဲ့ပေပြီ...။ ကျန်းမာသန်စွမ်းသောလူသားသစ်တစ်ယောက်....။ အပြင်ဘက်မှရွာနေသောမိုးတို့တဖြည်းဖြည်းဆဲလာသည်...။

“၀မ်းသာလိုက်တာဆရာရယ်...ဆရာသာမလိုက်လာရင်...ကျွန်တော်သားလေးအဖြစ်က မတွေးရဲစရာပါပဲဗျာ....ကျေးဇူးတင်လိုက်တာ...”

ကလေးအဖေ အလွန်ပျော်နေသည်..သူ့အပျော်တွေက လွမ်းဝေဆီကိုပါကူးစက်လာသည်...။

“ဆရာ..ဆရာအတွက်...ဆေးဖိုး........”

သူ့လက်ထဲမှာ စုဆောင်းထားဟန်တူသော ပိုက်ဆံခပ်နွမ်းနွမ်းလေးများ ။

“မယူပါရစေနဲ့ဗျာ...အဲဒီငွေတွေကို ကလေးအတွက်လိုတာသုံးပါ...”
“ကျေးဇူးကြီးလိုက်တာဆရာရယ်....ကျွန်တော်တို့မိသားစုအတွက်..ဆရာဟာ...ကျေးဇူးရှင်ပါ...
ဆရာ့ကျေးဇူးတွေကိုအမြဲအမှတ်ရနေမှာပါ...”

“ကျွန်တော်တို့ဆရာဝန်တွေဆိုတာ...ဆင်းရဲချမ်းသာ...အယုတ်အလတ်မရွေး..စေတနာ...
အကြင်နာတွေနဲ့....ပြုစုစောင့်ရှောက်ရတာပါ...ပကာသနမဖက်ဘဲ...ဖြူစင်တဲ့မေတ္တာတရားတွေနဲ့...
လူသားတွေရဲ့ကောင်းကြိုးကိုသယ်ပိုးနေကြတာပါ....”

လွမ်းဝေကြေနပ်စွာပြုံးလိုက်သည် ။ မကြာခင်မှာပင် အရှေ့ဘက်မှ အာရုဏ်ဦးအလင်းတန်းတို့ရှက်ဖြာလာသည်...။သည်းထန်စွာရွာသွန်းခဲ့သော မိုးတို့လည်း တိတ်ခဲ့ပြီ...။ မှောင်မိုက်သော တိမ်ညိုတို့လဲမရှိတော့....။လောကကြီးတစ်ခုလုံး သာယာလင်းလက်နေသည်...။လွမ်းဝေရင်ထဲတွင်ပီတိတို့ဖြင့် ပြည့်လျှံနေသည်...။

“အဖေရယ်...သားလေ...အဖေသားတို့ကိုစွန့်ခွါပြီး လောကကြီးကထွက်သွားတဲ့ ဒီလိုမိုးသည်းညမှာ....လောကကြီးအတွက် အလင်းရောင်ရှင်...ဖြုစင်တဲ့လူသားတစ်ယောက်ကို လောကကြီးထဲကို ခေါ်ဆောင်ပေးနိုင်ခဲ့ပါပြီအဖေ....သားလေ...ကြည်လင်ခိုင်မာတဲ့မေတ္တာ ၊
အကြင်နာတွေနဲ့ လူသားတွေရဲ့ကောင်းကြိုးကိုသယ်ပိုးနေပါပြီ....ကောင်းရာဘုံဘ၀က အဖေမြင်နိုင်ပါစေသား........”


( အထက်တန်းကျောင်းသားဘ၀တုန်းက ရေးခဲ့ဖူးတဲ့စာစီစာကုံးလေးကို ၀တ္ထုတစ်ပုဒ်အဖြစ် ခံစားတင်ပြခြင်းဖြစ်ပါတယ် )

ကံဆိုတဲ့အကြောင်းတရားကနေ..ဖြစ်ပေါ်လာတဲ့..သံသရာစက်ဝန်းကြီးတစ်ခုကို..တွေးတောမိတဲ့ အကြောင်းတစ်ရားတစ်ခုပါ..။ ကံဆိုတာ သတ်မှတ်ထားပြီးသား..အရာတစ်ခု..။ ရှိပြီးသားအရာတစ်ခု..။ အဲဒီကမှတစ်ဆင့် လူတွေရဲ့စိတ်ဆိုတာ ဖြစ်ပေါ်လာတယ်..။ စိတ်ရဲ့စေစားရာကြောင့် လူတွေလောဘ၊ မောဟ၊ ဒေါသ ၊စတဲ့ မီးသုံးမျိုးတောက်လာတယ်..။ အဲဒီကမှတစ်ဆင့်.. ၀ဋ် ဆိုတဲ့ အကျိုးတစ်ရားကိုရောက်သွားပါတယ်။ ဒီသံသရာစက်ဝန်းကြီးထဲမှာ လူတွေဟာ အမျိုးမျိုးအဖုံဖုံလည်ပတ်နေကြတယ်..။ ဒီလိုသုံးသပ်မိတာ..ဥပမာ တစ်ခုကို သာဓကယူပြီး တွေးတောမိပါတယ်..။

မြတ်စွာဘုရားရှင်ကိုယ်တော်ဟာ..လေးသင်္ချေနဲ့ကမ္ဘာတစ်သိန်း ပါရမီဖြည့်ကျင့်လာပြီးတဲ့နောက်.. နောက်ဆုံးဘ၀ ပရိနိဗ္မာန်စံယူတော်မူခါနီးအချိန်ခါတွင် ၀ဋ်၏အတုန့်လှည့်ကိုခံစားရတော်မူလေသည်။ ပါရမီနုစဉ်ချိန်ခါဘ၀တုန်းက.. နွားဘ၀သို့ရောက်တော်မူစဉ်.မိခင်နွားမကြီး ရေသောက်ဆင်းတော်မူသည်ကို.. ဘေးမှဖြတ်ပြေး ဆော့ခြင်းကြောင့် ရေနောက်သွားခဲ့သည်။ မိခင်နွားမကြီးမှာ သားတော်နွားကလေးကို နို့ချိုတိုက်ကျွေးတော်မူပြီးခါစ ဆာလောင်မွတ်သိပ်စွာ ရေနောက်ကို သောက်တော်မူရလေသည်။


ဤဖြစ်စဉ်တော်ကြောင့် နောက်ဆုံးဘ၀တွင် ၀မ်းတော်လား၍ အားအင်ကုန်ခမ်းသဖြင့် ရေကြည်တစ်ပေါက် သောက်တော်မူလိုရာ ရေကြည်မရ ရေနောက်သာရတော်မူလေသည်။ ညီတော်အာနန္ဒာ ရေခပ်စဉ်တွင် လှည်းသားငါးရာ ဖြတ်သွားသောကြောင့် ရေများနောက်ရခြင်းဖြစ်လေသည်။


ဤအကြောင်းအရာကိုကြည့်ခြင်းအားဖြင့် နွားဘ၀ရောက်သည့် ကံ...ထိုမှတစ်ဆင့် နွားကလေးသည် ဗိုက်ပြည့်ပြီးချိန် နွားကလေးတို့သဘာဝ ဆော့ချင်စိတ်ကလေး...ပြေးလွှားဆော့ချင်မိတဲ့စိတ်ကလေး.. ဒီစိတ်ကလေးကတစ်ဆင့် ပြေးလွှားမိတဲ့ လောဘ..မောဟမီးတောက်လေး.. ဒီကမှတစ်ဆင့် နောက်ဆုံးဘ၀ ၀ဋ်ခံစားရခြင်း ၀ဋ် ....။ ထိုမှ..ညီတော်အာနန္ဒာ ရေခပ်စဉ် လှည်းသားငါးရာ ဖြတ်သန်းသွားကိုသွားရမည့် ကံ .. ထိုကံစေ့စော်ခြင့်ကြောင့် ဖြတ်သန်းသွားချင်တဲ့ စိတ်...ဖြတ်သန်းသွားသည့် လောဘ...မောဟ မီးတောက်.. ရေနောက်ရသည့် ၀ဋ်ဟောင်းချေသည့် ၀ဋ်ကြွေးသစ်တစ်ခု..။


ဒီလိုသံသရာစက်ဝန်းထဲက လှည့်ပတ်နေတဲ့ အကြောင်းအကျိုး လေးခုကို သုံးသပ်မိပါတယ်..။ ဒီလည်ပတ်မှု သံသရာကိုကြည့်ခြင်းဖြင့် လူ့ဘ၀ ဖြစ်တည်မှု ၊ ပျက်ဆီးမှု ၊ အရာအားလုံးတို့ဟာ ဒီသံသရာစက်ဝန်းကြောင့် ဖြစ်ပေါ်ရတယ်လို့ မြင်မိပါတယ်..။ လူ့ဘ၀မှာ ကံတရားက ပုံသေသတ်မှတ်ပြီးသား ထိုမှစိတ် ၊ စိတ်မှတစ်ဆင့် လောဘ ၊ မောဟ ၊ ဒေါသ ၊ စတဲ့ မီးတောက်သုံးမျိုး တောက်လာတယ်..။ အဲဒီကမှတစ်ဆင့် ၀ဋ်ဆိုတာ ဖြစ်လာပါတယ်..။


ဒါကိုကြည့်ခြင်းဖြင့် ဒီသံသရာကိုဖြတ်မယ်ဆိုရင် ဒုတိယအဆင့်ဖြစ်တဲ့ စိတ်ကို ဖြတ်ရမယ်..။ ဒီစိတ်ကမှတစ်ဆင့် ဆင့်ပွားဖြစ်ပွားနေတဲ့ လောဘမီးတောက်တွေ ကိုသတ်နိုင်မှာဖြစ်တယ်..။ ပုထုဇဉ်လူတိုင်းဟာ လောဘမီးကိုလည်း မငြိမ်းသတ်နိုင်သေးသလို စိတ်ကိုလည်းမဖြတ်နိုင်သေးပါဘူး..။ စိတ်ကိုပြတ်အောင်ဖြတ်နိုင်ခြင်းဟာလည်း နိဗ္မာန်ကို လှမ်းမျှော်နိုင်ခြင်းပါ..။ မမြဲတဲ့ဖြစ်ပျက်သဘောလေးကို ဆင်ခြင်သုံးသပ်ရင်း စိတ်ကိုဖြတ်နိုင်အောင်ကြိုးစားနိုင်ဖို့ လောဘ၊ ဒေါသ၊ မောဟ စတဲ့ မီးတောက်တွေကို ငြိမ်းနိုင်သမျှငြိမ်းအောင် နည်းနိုင်သမျှနည်းအောင် ကြိုးစားရမယ်...။


တစ်ကယ်တေ့ာ လူ့ဘ၀ဆိုတာ ဖြစ်ပြီးပျက်တယ်လို့ ပြောဆိုကြတဲ့အတိုင်း မွေးဖွားခြင်းနဲ့ရှင်သန်းခြင်းဟာ တစ်ကယ်ကို အချိန်တိုခဏလေးပါ..။ လူ့သက်တမ်းကို တစ်ရာလို့သတ်မှတ်ထားကြပေမယ့် တစ်ကယ်တမ်း ရှင်သန်ဖြစ်တည်ခြင်းနဲ့ သေဆုံးပျက်ဆုံခြင်းဟာ တစ်စက္ကန့်ရဲ့ အပုံတစ်ရာပုံ တစ်ပုံ ဖြစ်တဲ့ လျှပ်တစ်ပျက်ကလေး အတွင်းမှာပဲ ဖြစ်ပျက်သွားခြင်း ဖြစ်တယ်..။ ဒါကြောင့် ဖြစ်ခြင်းနဲ့ပျက်ခြင်းဟာ လျှပ်တစ်ပျက်အတွင်း ဖြစ်ပေါ်တဲ့အတွက်ကြောင့် လူ့ဘ၀မှာ ရှိတဲ့ ဖြစ်ခြင်းပျက်ခြင်းကို နေ့တိုင်း ၊ အချိန်တိုင်း ဖြစ်ပျက်နေပါတယ်..။ ဒါကြောင့် လူတိုင်းရဲ့ ဦးနှောက်အသိဥာဏ် မှတ်သားမှုဟာလည်း တစ်ကယ်တမ်း ဖြစ်ပျက်နေပါတယ်..။


လ၀ါဆိုပြည့်နေ့မိုးလင်းအစောမှာ တွေးတောကြားနာ မိတဲ့အတွေးတစ်ခုလေးပါ..။ဒီလိုတွေးတောပေမယ့် ကျနော်ဆိုတဲ့ ပုထုဇဉ်လည်း စိတ်ကိုပြတ်အောင်မဖြတ်နိုင်သေးပါဘူး ...။ ကျနော်တွေးမိတဲ့အတွေးလေးဖြစ်တဲ့အတွက် မှန်ချင်မှလည်းမှန်မည်။ ကျနော်ရေးသားထားသော စာသားများ တစ်ချို့နေရာများ မှားနေမယ်ဆိုရင် ပြင်ဆင်ဖြည့်စွက်၍ ဖတ်ရှုပေးပါလို့ တောင်းပန်အပ်ပါတယ်..။ ကျနော့်အတွေးလေးကို မှားနေတဲ့နေရာ များအား သူငယ်ချင်းတို့မှ အမြင်အတွေးများဖြင့် ပွင့်လင်းစွာ ဝေဖန်ပေးကြပါလို့ ပြောပါရစေ..။


ဒီလမြတ်ဝါဆိုမှာ ထူးခြားစွာ မွေးဖွားလာတဲ့ သူငယ်ချင်းနှစ်ယောက်ရှိပါတယ်..။ သူငယ်ချင်းတစ်ယောက်၏ ၂၄နှစ်ပြည့်မွေးနေ့လေးနှင့် ဘလော့ဂါ ကဗျာလွယ်အိတ်လေး သားဖြိုးတို့၏ ၂၂ ပြည့်မွေးနေ့လေးဖြစ်ပါတယ်..။ ထူးခြားတဲ့သူငယ်ချင်းနှစ်ယောက်လုံးနှင့်အတူ သြကာသလောက ၊ သတ္တ လောက သားအားလုံး စိတ်ချမ်းသာ ပျော်ရွှင်ကြပါစေ..။ ပျော်ရွှင်ငြိမ်းချမ်းကြပါစေလို့...ဆုမွန်ကောင်းတောင်းလိုက်ရပါတယ်....။

အားလုံးပဲအဆင်ပြေပျော်ရွှင်ကြပါစေ...။

သစ္စာတရားဆိုတာ
မှားသည်ဖြစ်စေ
မှန်သည်ဖြစ်စေ
မှန်နေတဲ့ အမှန်တရားတစ်ခု
ဒါဆို...မင်းကို
မှန်ကန်တဲ့သစ္စာတစ်ပုဒ်
ပြောပြမယ်....ချစ်သူ...။
တစ်နေ့တစ်နေ့...
ဘယ်ချိန်မှ ဆုံဆည်းရမယ်မသိတဲ့
ချစ်သူကို မှန်းဆတမ်းတရင်း..
ငါ့မျှော်လင့်ချက်တွေရှင်သန်နေတာ...
သစ္စာတစ်ပုဒ်ပါချစ်သူ ..။

မျှော်လင့်ချက်တွေ..
သိပ်မရှင်သန်စေဖို့...
ပြောတတ်တဲ့ချစ်သူကို..
နားလည်းမျှော်လင့်ရင်း ချစ်နေမိတာလည်း
သစ္စာတစ်ပုဒ်ပါချစ်သူ.. ။

ပြန်ဆုံနိုင်မယ့်ကံကိုတမ်းတရင်း...
မျှော်လင့်ခြင်းကင်းမဲ့စွာ...
မျှော်လင့်စောင့်စားနေတာလည်း...
သစ္စာတစ်ပုဒ်ပါချစ်သူ.. ။

ဒီသစ္စာတွေနဲ့အတူ..
ရယူလိုခြင်းကင်းပြီး.
နားလည်ယုံကြည်ခြင်းများစွာဖြင့်
မျှော်လင့်ချက်မဲ့နေတဲ့
လေးနက်တဲ့ ချစ်ခြင်းတွေနဲ့..
သစ္စာက
အဓိကသစ္စာတစ်ပုဒ်ပါ..ချစ်သူရယ်...။

သီရိင်္လကာ
ဟနွိုင်း
ကဏ္ဍ
ကမ္ဘောဒီးယား
မန္တလေး
မင်္ဂလာဒုံ
မဲဆန္ဒ
ကမ္မဋ္ဌာနစရိယ
ဦးဓမ္မောသစ
အဂ္ဂမဟာပဏ္ဍိတ
ခန္ဓာဉာဏ်
ပဋိစ္စသမုပ္ပာဒ်
မဇ္ဈိမရဲ့
ဗုဒ္ဓဘာသာ
စာရိတ္တ
ကုလသမဂ္ဂ
ဘဏ္ဍာ
စတုတ္ထ
မဂ္ဂဇင်း
ပုဂ္ဂိုလ်
ရွှေပန္နက်
ဥက္ကဋ္ဌ
လွိုင်ကော်
သင်္ဃန်းကျွန်း
မဟာဗန္ဓုလ
နိဗ္ဗာန်
ဘဒ္ဒန္တခေမာစာရ
မေတ္တာ
သန္တာစိုး
ဂဠုန်သင်္ကန်းတိုက်
ပစ္စုပ္ပန်

ဟုတ်ကဲ့ခင်ဗျာ... အခုချိန်မှာ ရာသီဥတုကတော့ net ကစားသမား တေအွ ကြိုက်ပေါ့  ခင်ဗျာ...
မီးက တဖဲဖွဲ လာနေပါတယ် ခင်ဗျ... အခု public access center က စပေ:ပြီခင်ဗျ....
data ကိုဒေါင့်ဖြတ်တင်တယ်... မရဘူးခင်ဗျာ... ဒိုင်လူကြီး ကိုပုဂံ က အနီရောင် access deny ပြထားတယ် ခင်ဗျ...
ဟတု က်ဲ့ ကျွန်တော်ကြေညာနေစဉ် အတွင်း မှာပဲ data ကို tel exchange ကပြန်တငလ်ိုက်ပြန်ပြီ ခင်ဗျာ...
မရပြန်ဘူးခင်ဗျာ... အွန်လိုင်: ups down တယ်တဲ့ခင်ဗျာ... data ဟာ လိမ့်ကာလိမ့်ကာနဲ့ ပျက်သွားပြီ ခင်ဗျ...
အခု ဂိုးသမား ကိုadministrator က ပိုက်ဘောမိထားတယ် ခင်ဗျာ... gtalk ကနေတွေ့ တာလို့ ပြောပါတယ်ခင်ဗျာ...
ဟတု က်ဲ့ အခု တဖတအ် သင်းက ကစားကွကက်ို ပြောင်းကစားမယ့် ပုံစံပဲခင်ဗျ...
port forwarding နဲ့ပြောင်း ချတိ တ် ယ်ခင်ဗျာ... ဒါပေမယ့် အတွေ့ အကြုံရငက့်ျကတ်ဲ့  ဘတတ် န်းကစားတဲ့  EPC က
မီးကို ဖြတ်ချတယ် ခင်ဗျာ... ဟတု က်ဲ့ တကယ့်ကို အခကအ် ခဲ ပါပဲခင်ဗျာ...
ချစ်ခင်လေးစား ရပါသော net မြင်အသံမကြား သုံးစွဲသူ မိဘပြည်သူ အပေါင်းတို့ ခင်ဗျာ...

အိပ်ခန်းရဲ့ တခုတည်းသော ပြတင်းပေါက်မှာ ထိုင်ပြီး လမ်းမဘက်ကို သူ ငေးကြည့်နေတယ် ။ သူ့ ခြံထဲက သစ်ရွက်ခြောက်တွေဟာ ခပ်ကြမ်းကြမ်း တိုက်နေတဲ့ လေပေါ် ဟီးလေးခိုပြီး ဝေ့ခနဲ ဝေ့ခနဲ ကောင်းကင်ကို ပျံတက်ဖို့ ကြိုးစားနေသယောင် ။ သူ့ အိပ်ခန်းရဲ့ ပြတင်းပေါက်ဘေးက မခူးရခင် ကြွေချင်နေတဲ့ အမည်မသိ ပန်းလေးတွေကတော့ ၊ သူတို့ ကိုယ်ခန္ဓာက အဖြူရောင် ၀တ်မှုံတွေကို နှင်းတွေလွှမ်းနေတဲ့ မြေပြင်ပေါ် ထပ်ခါ ထပ်ခါ ကျဲချနေလေရဲ့ ။ သူဟာ သူ့ ဘေးမှာ အမြဲရှိနေတတ်တဲ့ တီးတိုးဖော်ဂစ်တာလေးကို ပိုက်ပြီး ခြံရဲ့ မီးရောင်အောက် ၀ိုးတ၀ါးဖြစ်နေတဲ့ အဲဒီမြင်ကွင်းကို မမှိတ်မသုန် ကြည့်နေတယ် ။ သူ့ မျက်နှာဟာ ခံစားချက်မဲ့နေသလိုလို ၊ ခံစားချက်အပြည့်ရှိနေသလိုလို ... ဘေးလူ အကဲဖြတ်မရနိုင်လောက်အောင် သိုသိပ်လွန်းလှတယ် ။

အဲဒီအချိန်မှာ သူ့ မြင်ကွင်းရဲ့ ထောင့်စွန်းတနေရာကို အဖြူရောင် သိုးမွှေးမာဖလာလေး ၀င်ရောက်လာတယ် ။ တဖြည်းဖြည်း သူ့ ပြတင်းပေါက်နားကို ဆောင်းလေရူးက အဲဒီ မာဖလာလေးကို တွန်းပို့ပေးလိုက်တယ် ။ သိုးမွှေးမာဖလာလေးကို သူ ... လှစ်ခနဲ ဖမ်းဆွဲလိုက်တယ် ။ ပြီးတော့ ... သူ့ ရဲ့ နေ့တွေ ညတွေမှာ ရင်းနီးခဲ့ဖူးတဲ့ အငွေ့ အသက်ကို ခံစားလိုက်ရသလို ဖြစ်တဲ့အခါ ၊ သူ့ မျက်ဝန်းတွေ အံ့သြခြင်းတွေနဲ့ ခတ္တခန ငြိမ်သက်သွားတယ် ။ နောက် ... မာဖလာလေးကို ကြစ်ကြစ်ဆုတ်ပြီး ခြံအပြင်ဘက်ကို သူ တဟုန်ထိုး ပြေးထွက်သွားတယ် ။

သူ့ အိမ်ရှေ့က လမ်းမပေါ်မှာ သူ တယောက်တည်း ရပ်နေတယ် ။ ခြေလှမ်းအနည်းငယ်လှမ်း ... ညာဘက်ကို ပြေးသွားတဲ့အခါလည်း ... သူ တစ်ယောက်တည်း ။ ခြေလှမ်းတွေကို ပြောင်း ... ဘယ်ဘက်ကို ပြေးပြန်တဲ့အခါလည်း ... သူ တစ်ယောက်တည်း ။ ခေါင်းငိုက်စိုက်နဲ့ သူ့ လက်ထဲက မာဖလာလေးကိုငုံ့ကြည့်ရင်း ကတ္တရာစေးလမ်းမပေါ် တဖြည်းဖြည်း သူ ဒူးထောက်ကျသွားတယ် ။

ဣထ္ထိယဗေဒ 
အသက်(၈)နှစ် - မှန်ကြည့်တိုင်း ကိုယ့်ကိုယ်ကိုယ် စင်ဒရဲလားမင်းသမီးဟု ထင်တတ်သည်။ အလှတရားကို နားမလည်။
အသက်(၁၅)နှစ် - မှန်ကြည့်တိုင်း ကိုယ့်ကိုယ်ကိုယ် ကိုရီးယားရုပ်ရှင်မင်းသမီးငယ်တစ်ဦးနှင့် တူသည်ဟု ထင်တတ်သည်။ အလှတရားကို နားလည်စပြုလာတတ်၏။
အသက်(၂၀)နှစ် - မှန်ကြည့်တိုင်း ကိုယ့်ကိုယ်ကိုယ် မည်သည့်နေရာက၀၍ မည်သည့်နေရာပိန်နေသည်ကို မြင်လာတတ်သည်။ အလှတရားကို နားလည်လာ၏။
အသက်(၃၀)နှစ် - မှန်ကြည့်တိုင်း ကိုယ့်ကိုယ်ကိုယ် မည်သည့်နေရာ၌ နိမ့်နေပြီး၊ မည်သည့်နေရာ၌ မြင့်နေသည်ကို သိလာသည်။ အချိန်သိပ်မကျန်တော့ဟုလည်း ကောင်းစွာသိလာ၏။
အသက်(၄၀)နှစ် - မှန်ကြည့်တိုင်း ကိုယ့်ကိုယ်ကိုယ် မည်သည့်နေရာ၌ စူထွက်နေပြီး မည်သည့်နေရာ၌ ကျုံ့ဝင်နေသည်ကို သိလာသည်။ ရတော့ရပါသေးတယ်ဟု တွေးတတ်၏။
အသက်(၅၀)နှစ် - မှန်ကိုမုန်းစပြုလာတတ်သည်။ ကျကျနန `တောက်´ခေါက်လာတတ်သည်။ အလှပြင်သော်လည်း မည်သူ့အတွက်မှန်းမသိဖြစ်ရ၏။
အသက်(၆၀)နှစ် - မှန်ရှေ့ရပ်သော်လည်း မှန်ကိုပင် ကောင်းစွာမမြင်ချင်တော့။ အလှမပြင်သော်လည်း အရွယ်တင်နေဆဲဟု ထင်တတ်၏။
အသက်(၇၀)နှစ် - သိသင့်တာ၊ တတ်သင့်တာ၊ လုပ်သင့်တာ၊ ဖြစ်သင့်တာတွေ အားလုံး သိ၊ တတ်၊ လုပ်၊ ဖြစ် ရှိခဲ့ပြီဟု ထင်တတ်သည်။ မှန်ရှေ့၌ မရပ်တော့။ ဘ၀အဓိပ္ပာယ်ကို သိစပြုလာတတ်၏။ နှုတ်ရွှင်လေ့ ရှိသည်။
အသက်(၈၀)နှစ် - မည်သည့်အရာကိုမှ အာရုံစိုက်မကြည့်တော့။ တစ်ခါတစ်ရံ ကိုယ့်ကိုယ်ကိုယ် ကိုရီးယားမင်းသမီးတစ်ဦးနှင့် တူသည်ဟု ထင်တတ်၏။
အသက်(၉၀)နှစ် - ဘာကိုမှ ကြည့်ချင်စိတ် မရှိတော့။ ကိုယ့်ကိုယ်ကိုယ်မူ စင်ဒရဲလားမင်းသမီးလေးဟု ထင်၏။

(သူနှင့်ကျွန်ုပ်ဧ။်) ဇာတ်ကောင်များ

ဆန္ဒတွေကို ထိန်းသိမ်းရင်း
လှပနေတဲ့ မင်းကမ္ဘာကို
မညစ်နွမ်းစေဖို့
ငါစောင့်စည်းခဲ့ပါရဲ့
ဒါဆို ငါဟာ
ကောက်ရိုးပုံစောင့်တဲ့
ခွေးတစ်ကောင်လား?

လိုအပ်တာတွေဖြည့်ဆည်းပေးရင်း
မပြည့်စုံနိုင်တဲ့ မင်းဆန္ဒကို
ပြည့်ဝလာစေဖို့
ငါကူညီခဲ့ပါရဲ့
ဒါဆို ငါဟာ
နာမည်ကြီးပြီး
ထမင်းငတ်တဲ့သူလား?

အားလုံးကိုအလျှော့ပေးရင်း
မင်းသိပ်ချစ်တဲ့ မင်းချစ်သူကို
မင်းကျေနပ်စေဖို့
ငါပြုံးပြခဲ့ပါရဲ့
ဒါဆိုငါဟာ
နှစ်သိမ့်ဆုရတဲ့
အကောင်းဆုံးအရှုံးသမားလား?

မင်းကျေနပ်ပြီဆိုမှ
ငါစဉ်းစားကြည့်မိတော့
ငါဟာ…
ပုံမှန်သွားနေတဲ့ နာရီအိုတစ်လုံးလား …
ကြိုးဆွဲရာကတဲ့ အရုပ်သေးတစ်ရုပ်လား …
မီးမှတိုးတဲ့ ပိုးဖလံတစ်ကောင်လား …

ဒါမှမဟုတ်
“ အချစ် ” ဟာ
အနစ်နာခံ စွန့်လွှတ်ခြင်းဆိုရင်တော့
သေချာပါတယ်
ငါဟာ
မင်းကိုသိပ်ချစ်ခဲ့တဲ့
အချစ်သူရဲကောင်းကြီးပေါ့ …

သိပ်ချောက်ချောက်ချားချားကြီးတော့ မဟုတ်ပါဘူး လေရူးတွေတိုက်နေတဲ့နွေဦးလို မငိုဘဲမျက်ရည်ကျနေရုံပါပဲ...ရွက်ဝါတွေကြွေနေသလိုပေါ့... ။ရှပ်တိုက်ပြေးလွှားနေရတဲ့မြေပြင် မင်းရင်ခွင်ဖြစ်သင့်စေချင်ခဲ့ အိပ်မက်ရဲ့အပြင်ဘက်...ခြေတစ်ဖက်မှမချနိုင်သေးသရွေ့တော့ဦးမော့နေသေးတဲ့မာနတချို့ဟာ  ဝေးကွာခြင်းရာသီထဲစိမ်းဝေဆဲဖြစ်နေဦးမှာ... ။
------
တကယ်တမ်းကျတော့
ငါ့လက်က ဖိတ်ကျသွားတဲ့သစ္စာတရား
သိပ်မများပါဘူး ချစ်သူ
လူမည်ရုံလေးပါ။
တွေ့လား...
မေတ္တာတရား... ရှေ့ထားဟန်ပြရင်ပဲ
လူရာမ၀င်တော့သလို
မျက်နှာညိုပြနေလိုက်ကြတာ...
ကြာလာတော့လည်း...
သိုးမည်းတွေထဲ ဖြူနေသူ
အလယ်လူအပြစ်ဖြစ်မှာစိုးလို့
မိုးခါးရေတစ်ခွက်
ခပ်သွက်သွက်မော့သောက်လိုက်တယ်။
ကြမ်းတမ်းစွာစီးဝင်သွား
နှလုံးသားတစ်လျှောက်
ဖောက်ပြန်မှုတို့ရုန်းထ
ဘ၀သိက္ခာ...
ငါ... ပြန်မရနိုင်တော့ပါလား။
ချစ်သူရေ
ကိုယ့်ကိုခွင့်မလွှတ်လိုက်ပါနဲ့။ သိဘူးလေ ဟုတ်ကဲ့ချင်ဟုတ်မှာပေါ့

ဥပဒေကဲ့သို့
ကေသာ
အောက်ပါအတိုင်း
ကြိုးစား
လူဦးရေတိုးပွားမှု
အခြေခံဥပဒေပါ
ဒုက္ခပင်လယ်ဝေ
အခြေအနေအရ
အောက်ပါအကြောင်း
သိက္ခာသမာဓိနှင့်
ဥပဒေကဲ့သို့
သေစမ်း
ကေသာ
လေသည်
နေလေ
ရေကို
စေရန်
ကမ္ဘာ
ဘဒန္တကောဝိဒ
ဂန္တ၀ါစက
စင်္ကြံ
သင်္ဘော
မွှာ
ပသျှူး
မြွှာ
သျှောင်

ဘ၀ပန်းချီကားချပ် ဆွဲတတ်ကြပါစေ
ဘ၀ရှိကြသူများသည် ရုပ်နာမ် နှစ်ခု အရင်းပြုထားကြသော သူများဖြစ်ကြပေသည်၊ ထို့ကြောင့် ဘ၀အကြောင်းပြောလျှင် ရုပ်အကြောင်း နာမ်အကြောင်းများ မပါလျှင် မပြီးနိုင်သကဲ့သို့ ဘ၀ကိုသုတေသနပြုလျှင် ရုပ်အကြောင်းကို သုတေသနပြုကြရသည့်အပြင် နာမ် ဟုခေါ်သည့် စိတ်အကြောင်းကိုလည်း သုတေသနပြုကြရပေတော့မည်။
ထိုသို့သုတေသနပြုကြရာဝယ် ဥပမာ နွားတို့၏ ဦးဆောင်သွားရာဆီသို့ နောက်မှ လှည်းအိမ်ကြီးက လိုက်ပါကြရစမြဲ ဖြစ်ပေသည်၊
ထို့အတူ ဘ၀ကြီးကိုလည်း စိတ်တရားကပင် ဦးဆောင်နေပါသည်၊ (စိတ္တေန နီယတိ လောကော) ဟု မြတ်ဗုဒ္ဓက ဟောကြားတော်မူခဲ့ ပေသည်။

ဘ၀အနိမ့်အမြင့်ကို ဖန်တီးကြရာဝယ် နာမ်ဟုခေါ်သည့် စိတ်ရင်ပြင်တွင် အရောင်အသွေးမျိုးစုံအောာင် ခြယ်သထားကြရာ လိုချင်မှုအာရုံဖြစ်လျှင် စိတ်တွင် လောဘဟူသည့် အရောင်အသွေး ထင်ကျန်ရစ်ခဲ့သကဲ့သို့၊ အလိုမကျမှုအာရုံဖြစ်လျှင် စိတ်တွင် ဒေါသအရောင်အသွေး ထင်ကျန်ရစ်ခဲ့ပေသည်။ လောဘ ၊ ဒေါသ ကိလေသာအရောင်အသွေးမျိုးစုံစွာ ခြယ်သခံခဲ့ရသော စိတ်သည် ညစ်နွမ်းမှုများစွာဖြင့် ဘ၀သည်အဆင့်နိမ့်ကျခြင်းသို့ ရောက်ရှိခဲ့ပေတော့သည်။
စာရေးသူ ရဟန်းစတင်ဝတ်စဉ်က သတိပဌာန်တရားအားထုတ်မှုအတွက် အချိန်ပေးနိုင်ရန် ရဟန်းဝတ်လာသည်ဟု ရိုးသားစွာ ၀န်ခံပါသည်၊ သို့နှင့်ရဟန်းဝတ်ခါစအချိန်တွင် သတိပဌာန်တရားအားထုတ်မှုကို အချိန်များစွာပေးခဲ့ပေသည်၊ နောင်တွင် သာသနာ့ဝန်ထမ်းရဟန်းဘ၀ကို တစ်သက်လုံး ခံယူမည်ဟု ဆုံးဖြတ်ထားပါက ပရိယတ္တိစာပေ သင်ယူရမည်ဖြစ်ကြောင်း ဆရာသမားများ၏ ဆုံးမသြ၀ါဒအရ စာပေများကို အထိုက်အလျောက် သင်ကြားဖြစ်ခဲ့ပါသည်၊ ဤတွင် စာပေသင်ယူခြင်းဖြင့်လည်း တစ်ဖက်က ဝေယျာဝစ္စများဖြင့် အလုပ်များလုပ်ခဲ့ရသော နေ့ရက်များဆိုလျှင် “အော်…..ငါ့ဘ၀ ရဟန်းသာလုပ်လာရတယ်၊ ဒီလိုသာ ဝေယျာဝစ္စများနေမယ်ဆိုရင် လူ့ဘ၀နှင့်ဘာမှမခြား၊ လူထွက်တာကကောင်းပါဦးမယ်” ဟု အလိုမကျမှုများဖြင့် စိတ်ရင်ပြင်တွင် ကိလေသာအရောင်များကို ခြယ်သချင်တိုင်းခြယ်သနေပေတော့သည်။
တစ်နေ့သ၌ ဖခင်ကြီး ကျောင်းသို့ရောက်လာစဉ် ရင်ထဲက တွေးမိသောအကြောင်းကို ဖခင်ကြီးအား ပြောပြသောအခါ “အရှင်ဘုရား……. အခုရဟန်းဘ၀ အလုပ်နဲ့ လူ့ဘ၀အလုပ်ဟာ နှိုင်းယှဉ်လို့ မရပါဘူးဘုရား၊ ရဟန်းဘ၀၌ ဝေယျာဝစ္စအလုပ်သည် မယားကျွေးမှု၊သားကျွေးမှုမပါတဲ့အတွက် ဘယ်လောက်ပဲ လုပ်ရလုပ်ရ ရတနာသုံးပါးနဲ့စပ်တဲ့ လုပ်ငန်းများချည်းဖြစ်တဲ့အတွက် ကုသိုလ်ရပါတယ်ဘုရား…ရတနာသုံးပါးနဲ့စပ်တဲ့ အလုပ်ကို ပင်ပင်ပမ်းပမ်းလုပ်ရလေ ကုသိုလ်ရလေလေပါပဲဘုရား….၊ လူ့ဘ၀လုပ်တဲ့အလုပ်ကတော့ လိုချင်မှုဦးစီးပီး လုပ်ရတဲ့အတွက် အကုသိုလ်များလှပါတယ်ဘုရား…. အတွေးမလွဲစေချင်ပါဘူးဘုရား……..” ဟု ဖခင်ကြီးပြောလိုက်သောစကားကြောင့် စာရေးသူ၏ စိတ်ထဲ ဖေါ်မပြနိုင်သော အင်အားတစ်ရပ်ကို ခံစားလိုက်ရသကဲ့သို့ ရဟန်းဘ၀အတွက်လည်း တန်ဖိုးမဖြတ်နိုင်သော အားဆေးတစ်ခွက်ဖြစ်ခဲ့သည့်အပြင် စိတ်တွင်ထင်ကျန်နေသည့် ကိလေသာအရောင်သွေးလည်း လျော့ပါးခဲ့ရပေသည်၊ ဤသည်မှာ ဖခင်တို့၏ သားသမီးအပေါ်ထားရှိ သည့် အဖြူရောင်စိတ်ပင် ဖြစ်ချေသည်။
လောကလူသားများသည် နေ့စဉ်နေ့တိုင်း ဘ၀ကို အရောင်မျိုးစုံတို့ဖြင့် ခြယ်သနေကြသည်မှာ ပန်းချီဆရာတစ်ယောက်၏ ဆွဲလက်စ ပန်းချီကားနှင့်တူလှပေသည်၊ ပန်းချီဆရာသည် မပြီးပြတ်သေးသော သူ၏ပန်းချီကားကို စိတ်တိုင်းကျဖြစ်အောင် နေ့စဉ်နေ့တိုင်း အရောင်မျိုးစုံတို့ဖြင့် ရေးဆွဲနေသကဲ့သို့ လောကလူသားများသည် မပြီးပြတ်သေးသော ဘ၀ပန်းချီကားချပ်တွင် နေ့စဉ်နေ့တိုင်း ကိလေသာ အရောင်မျိုးတို့ကို စိတ်တိုင်းကျဖြစ်အောင် ခြယ်သနေကြပေသည်။
လူ့လောကထဲရောက်စဉ်ကနေ ယခုအချိန်အထိ ဘ၀တွင် ခါးသီးသော အကြောင်းအရာတို့ဖြင့် ရင်ဆိုင်ခဲ့ရသည်လည်းရှိပေမည်၊ ဆွေမျိုးများနှင့်အမိအဘညီအစ်ကိုမောင်နှမတို့ဖြင့် ရှင်ကွဲ(သို့) သေကွဲ ကွဲရသည့်အခါတွင် စိုးရိမ်ပူဆွေးသောကပရိဒေ၀မီးများ တောက်လောင်ကာ စိတ်တွင် ဒေါသကိလေသာအရောင်များကို ထင်ကျန်ရစ်စေခဲ့ပေသည်၊ တစ်ခါတစ်ရံ ကိုယ်နှင့်မဆိုင်သည့် အကြောင်းအရာများကိုသော်မှ ကိုယ်နှင့်ဆိုင်သည့်နှယ် အငှားဝင်ယူပြီး အဟုတ်ကြီးထင်ကာ ဒေါသအရောင်ဆိုးပေးခဲ့ဖူးပေါင်းလည်း များလှလေပြီ။
တစ်ခါတစ်ရံ မိမိအလွန်နှစ်သက်သည့် ပစ္စည်းကို သုံးစွဲလို့မှ အားမရသေး ပျောက်ဆုံးသွားပြီဆိုလျှင် နမြောတသသ ယူကြုံးမရဖြစ် ကာ စိတ်မကောင်းခြင်းများဖြစ်ခဲ့သည့်အပြင် ထိုအကြောင်းအရာကိုပင် အဖန်ဖန်တွေးရင်း စိတ်ထဲ ရှက်ခြင်း၊၀မ်းနည်းခြင်း၊ စိတ်မကောင်းခြင်းများစွာ ဖြစ်ပေါ်လာရပေသည်။
ပိုင်ဆိုင်သည့် ပစ္စည်းများအားလုံးဆုံးရှုံးပြီး တစ်ကနေပြန်စရမည်ဆိုပါက မကြုံဖူးသည့်အတွက် ၀မ်းနည်းပူဆွေးရခြင်း၊ ရောဂါများ ဖိစီးနှိပ်စက်ကာ သေစေနိုင်သည့်ရောဂါဆိုးများ ၀င်လာပြီဆိုလျှင် စိတ်ဓါတ်အကြီးအကျယ်ကျဆင်းခြင်း၊ ရံဖန်ရံခါ ကိုယ်ကျင့်တရားဖေါက်ပျက်ကာ ကျူးလွန်မိပြီးပါမှ ပြန်လည်နောင်တရ၍ စိတ်မကောင်းခြင်း၊စိတ်ဆင်းရဲခြင်းစသည်တို့ဖြစ်ကြပေသည်၊ ထိုသို့ဖြစ်ခြင်းများသည် စိတ်ရင်ပြင်တွင် ကိလေသာအရောင်များကို မမောနိုင်မပန်းနိုင် ခြယ်သနေကြခြင်းဖြစ်ပေသည်။
ဘ၀တွင် အခြွေအရံအသင်းအပင်းပြည့်စုံသည့်အပြင် ပစ္စည်းဥစ္စာကြွယ်ဝစွာဖြင့် ချမ်းသာပျော်ရွှင်စွာ နေခဲ့ရသည့် အခြေအနေအပေါ်မူတည်၍ ၀မ်းမြောက်ပျော်ရွှင်ခြင်း၊ သာယာခြင်း၊စွဲလန်းခြင်း၊တပ်မက်ခြင်းများ ဖြစ်ကြရသည်၊ သက်ရှိသက်မဲ့ ပစ္စည်းများ ရရှိလာလျှင် ထိုပစ္စည်းအပေါ်ကြောင့်ကျစိတ်ဖြစ်ရခြင်း၊ မရှိလျှင် တောင့်တစိတ်ဖြစ်ရခြင်းဖြင့် ဘ၀တွင် ကိလေသာအရောင်များကို နေ့စဉ် ခြယ်သနေကြပေသည်။ ထိုသို့ဆိုလျှင် ဘ၀ပန်းချီကားချပ်ကြီးသည် အရုပ်ဆိုးအကျည်းတန်၍ တန်ဖိုးမရှိသော ဘ၀ပန်းချီကားချပ်ကြီးတစ်ခုအဖြစ် တည်ရှိနေပေတော့မည်။ ထိုမကောင်းသည့်ပန်းချီကားကို ဆွဲမိ၍ သူ့အတွက် ဘ၀အရမတော်သေး ဟု ဆိုရချေမည်။
သို့ဖြစ်လျှင် ဘ၀အရတော်စေရန် တန်ဖိုးရှိသော ဘ၀ပန်းချီကားချပ်ကြီး ပီပီပြင်ပြင်ဖြစ်ဖို့အရေး မည်သို့လုပ်ဆောင်သင့်သနည်း ဟူမူ………ဘ၀ပန်းချီကားချပ်ကြီး ပီပီပြင်ပြင်ဖြစ်စေရန် ဘ၀အကြောင်းကို သုတေသနပြုကြရပေမည်၊ ထိုသို့ ဘ၀အား သုတေသနပြုခြင်းကို inside knowledge (၀ိပဿနာ) ဟုခေါ်ဆိုခဲ့ကြပါသည်။
ဘ၀အကြောင်းသိနိုင်ရန် လူသားတိုင်းတွင် ရှိရမည့် အရင်းအနှီးမှာ အာတာပီခေါ်သည့်ဝီရိယ၊ သမ္ပဇာန ခေါ်သည့် ပညာ ၊ သတိ ခေါ်သည့် အမှတ်ရမှု ဟု သုံးမျိုးဖြစ်ပါသည်။
ဤတွင် ကျေးဇူးတော်ရှင်မဟာစည်ဆရာတော်ဘုရားကြီးက အာတာပီ ဟူသောပုဒ်ကို (ကိလေသာအစေး စိတ်အညစ်ကြေးတို့ကို ပူနွေးသွေ့ခြောက်ကင်းပျောက်စေနိုင်သော သမ္မပ္ပဓာန်လုံ့လ၀ီရိယရှိသည်ဖြစ်၍ (၀ါ) အပြင်းအထန်ကြိုးစားအားထုတ်သည်ဖြစ်၍)ဟု ဘာသာပြန်ထားရာ ဘ၀ကို အတွင်းကျကျသိရှိရန် အပြင်းအထန်ကြိုးစားအားထုတ်ကြရမည် ဟု အဓိပ္ပါယ်ပေါ်လွင်နေပေသည်။ ထို့ကြောင့် inside knowledge ၀ိပဿနာအားထုတ်ရာ၌ လျော့ရဲစွာ အားထုတ်၍ မရနိုင်၊အပြင်းအထန်ကြိုးစားအားထုတ်မှရနိုင်သည်ဟု သိထားရပေမည်၊ ယခုခေတ်သည် အမှန်တကယ်ကြိုးစားရမည့်ခေတ် ဖြစ်နေသည်ကိုလည်း သတိပြုသင့်ပေသည်။ ထို့ကြောင့် ယခုခေတ်တွင် ဘ၀အကြောင်းကို သိရှိရန် အလွယ်လမ်းလိုက်ကာ ဖြတ်လမ်းရှာနေကြသူတို့ သတိပြုဖွယ်တစ်ရပ် ဖြစ်ပါသည်။
သမ္ပဇာန (ပညာ)ဟူသည် ဘ၀ခန္ဓာတွင် ဖြစ်ပေါ်လာသော သဘာဝတရားများကို အမှန်အတိုင်း၊အရှိကိုအရှိအတိုင်းသိနေရမည့် ပညာဖြစ်ပေသည်။(သွား၊ရပ်၊ထိုင်၊လျောင်း တို့တွင်ဖြစ်ပေါ်သော အာရုံတိုင်းကို အမှန်အတိုင်းသိရမည်ဟူလို)
သတိသည် ဘ၀ခန္ဓာ၏ သဘောကို အမှန်အတိုင်းသိမြင်နိုင်စေရန် ကောင်းစွာအမှတ်ရမှု(ရှုမှတ်မှု)ကို ဆိုလိုသည်။
ဤတွင် ကိုယ်အမူအရာ ထင်ရှားဖြစ်ပေါ်တိုင်း ကြောင့်ကြစိုက်ကာ အရှိကိုအရှိအတိုင်း အမှတ်ရမှု (ရှုမှတ်မှု)ရှိရပါမည်၊ ရုပ်ခန္ဓာ၏သဘာဝကို စောင့်ကြည့်ကာ မပြတ်ဒလစပ် မှတ်သိမှု ပြုပေးမည်ဆိုပါက ရုပ်ခန္ဓာ၏ သဘာဝကို ပညာဥာဏ်ဖြင့် သိမြင်လာမည်ဖြစ်ပေသည်။(ကာယာနုပဿနာ)
စိတ်ခန္ဓာနှင့်စပ်လျဉ်း၍ သုတေသနပြုကြရာဝယ် ခံစားမှုသဘာဝကို ခံစားရသည့်အတိုင်း မပြတ်ဒလစပ် မှတ်သိမှုပေးမည်ဆိုပါက ခံစားမှု၏ သဘောသဘာဝကို ပိုင်ပိုင်နိုင်နိုင် သိမြင်လာပေလိမ့်မည်၊ ခံစားမှုသည် စာပေတွင် သုံးမျိုးပြထားပါသည်၊(၁)ချမ်းသာသော ခံစားမှု၊ (၂)ဆင်းရဲသောခံစားမှု၊(၃) ဆင်းရဲသည်လည်းမဟုတ်၊ချမ်းသာသည်လည်းမဟုတ်သည့် အလယ်အလတ်ခံစားမှု တို့ဖြစ်သည်၊ ထိုခံစားမှုတို့ တွင် ချမ်းသာသည့်ခံစားမှုကို ခံစားရလျှင် ချမ်းသာသည့် ခံစားမှု ဟု သိနေရပါမည်၊ (ခံစားမှုတစ်ခုနှင့်တစ်ခုမတူ ပြောင်းလဲနေပုံ မမြဲပုံကို သိမြင်ရပါမည်)။
ဆင်းရဲသည့်ခံစားမှုကို ခံစားရလျှင် ဆင်းရဲသည့်ခံစားမှုဟု သိရပါမည်၊ မဆင်းရဲ၊မချမ်းသာ မဆိုးမကောင်းခံစားမှုကို ခံစားရလျှင်လည်း မဆင်းရဲ မချမ်းသာ မဆိုးမကောင်းသည့် ခံစားမှုဟု သိရပါမည်။(ဆင်းရဲသည့်ခံစားမှုသည် တစ်ချိန်နှင့်တစ်ချိန်မတူ ပြောင်းလဲနေပုံ ဖေါက်ပြန်နေပုံတို့ကို သိမြင်နေရပါမည်)။
မဆိုးမကောင်းခံစားရလျှင်လည်း မဆိုးမကောင်းကို ခံစားသည်ဟု သိမြင်နေရပါမည်။(ဝေဒနာနုပဿနာ)
စိတ်သည် အချိန်နှင့်အမျှပြောင်းလဲနေသည့်အားလျော်စွာ စိတ်တစ်ခုနှင့်တစ်ခုသည်လည်း မတူညီကြပေ၊ လိုချင်မှု၊ အလိုမကျမှု စိတ်ပျံ့လွင့်မှု၊ ပူပန်မှု ၊ တွန့်ဆုတ်မှု၊ ပျင်းရိမှု ယုံမှားသံသယဖြစ်မှု စသဖြင့် စိတ်အမျိုးစုံ အဖုံဖုံဖြစ်နေပေသည် ၊ထိုအခြင်းအရာကို စိတ်အမူအရာဟု ခေါ်ဆိုရပေသည်၊ ထိုစိတ်အမူအရာဖြစ်တိုင်း လိုချင်လျှင် လိုချင်သည့်စိတ်ကို သိရပါမည်၊ အလိုမကျလျှင် အလိုမကျသည့်စိတ်ကို သိရပါမည်၊ စိတ်ပျံ့လွင့်လျှင် ပျံ့လွင့်သည့်စိတ်ကို သိရပါမည်၊ ပူပန်လျှင် ပူပန်သည့်စိတ်ကို သိရပါမည်၊ တွန့်ဆုတ်လျှင် တွန့်ဆုတ်သည့်စိတ်ကို သိရပါမည်၊ ပျင်းရိလျှင် ပျင်းရိသည့်စိတ်ကို သိရပါမည်၊ သံသယဖြစ်လျှင် သံသယဖြစ်သည့်စိတ်ကိုလည်း သိရပါမည်၊ ထိုကဲ့သို့ စိတ်ဖြစ်ပေါ်တိုင်းကို အမှန်အတိုင်း သိမြင်မှုများလာလေလေ စိတ်အကြောင်းကို ပို၍သိလေလေ ဖြစ်ပေသည်၊ ထိုသို့သိမှုရင့်ကျက်လာလျှင် ဘ၀အကြောင်းကိုလည်း ပိုင်နိုင်စွာသိမြင်ကာ မကြာမီ ဘ၀မှ လွတ်မြောက်မှုရရှိကာ ငြိမ်းချမ်းသာယာစွာနေနိုင် ပေလိမ့်မည်။(စိတ္တာနုပဿနာ)
တဖန် သဘာဝတရားများကို လည်း အမှန်အတိုင်းသိနေရပါမည်၊ ပူသည့်သဘော ၊အေးသည့်သဘော၊ မာသည့်သဘော၊ပျော့သည့် သဘော၊ ထောက်ကန်လှုပ်ရှားသည့်သဘော၊ စိုထိုင်းသည့်သဘော ၊ ရွေ့လျားသည့်သဘော ၊ပေါ့သည့်သဘော၊လေးသည့်သဘောစသဖြင့် သဘောတရားများထင်ရှားပေါ်လာလျှင် ထိုသဘောတရားများကိုလည်း အမှန်အတိုင်းသိနေရ ပါမည်။ (ဓမ္မာနုပဿနာ)
ဤသို့ဖြင့် ကိုယ်အမူအရာ၊ ခံစားမှုအမူအရာ၊ စိတ်အမူအရာ၊သဘာတရားစသည်တို့၌ ကြိုးစားအားထုတ်မှု၊ ရှုမှတ်မှု၊ အမှန်အတိုင်းသိမှုတို့ကို အရင်းအနှီးပြုကာ ဖြစ်ပေါ်လာတိုင်း သိနေရ(ရှုမှတ်နေရ)ပါသည်။ ရှုမှတ်မှု အခြေတကျဖြစ်သည့်အခါ ဖြစ်ပေါ်လာသည့်တရားများသည် မပြတ်ဖြစ်ပျက်နေသည့်အတွက် မမြဲပုံ(မတည်မြဲပုံ)ကို ဥာဏ်မျက်စိဖြင့် သိမြင်လေတော့သည်၊ ထိုသို့သိမြင်သောအခါ ဖြစ်ပေါ်သမျှတို့တွင် လိုချင်မှု၊အလိုမကျမှု၊စိတ်တိုင်းမကျမှုများ လျော့ပါးလာလေသည်။ ဤသည်ပင်လျှင် စိတ်ခန္ဓာကြီး၌ ကုသိုလ် အဖြူရောင်များ ခြယ်သနေကြသည်ဟုခေါ်ဆိုရပါသည်။
ထိုသို့ကုသိုလ်အဖြူရောင်များကို ခြယ်သနိုင်လေ ယခင်ကစွဲထင်နေသော အကုသိုလ်အရောင်များသည် တဖြေးဖြေး အရောင်ဖြော့၍ ကုသိုလ်အရောင်တို့ဖြင့် လင်းလက်စေကာ ဘ၀ပန်းချီကးချပ်ကြီးသည် တန်ဖိုးမဖြတ်နိုင်သည့် ဘ၀ပန်းချီကားကြီးအဖြစ်သို့ ရောက်ရှိလာခဲ့ပေတော့မည်။
ဆိုခဲ့ပြီးသည့် ဘ၀အကြောင်း သုတေသနပြုချက်များသည် ဘ၀လွတ်မြောက်ကြောင်းအကျင့်ဖြစ်သောကြောင့် ထိုအကျင့်သည် ဘ၀အတွက် အားဆေးတစ်ခွက်ဟု ဆိုရမည့်အပြင် တစ်နေ့နေ့တစ်ချိန်ချိန်တွင် ဘ၀အကြောင်းကို ကျွမ်းကျင်ပိုင်နိုင်စွာ သိရှိခြင်းဖြင့် တန်ဖိုးမဖြတ်နိုင်သော ဘ၀ပန်းချီကားချပ်ကို ဆွဲတတ်ကြပါစေဟု ဆန္ဒပြုရင်း………..။

မြတ်စွာဘုရားသခင်
ဘေးအန္တရာယ်အပေါင်း၏
လွတ်ကင်းရာမှ ကျွန်ုပ်ခိုလှုံပါရစေကြောင်း
ဆုမတောင်းမိပါစေနှင့်၊

ထို အန္တရာယ်ရင်ဆိုင်ရသည့်အခါ
အကြောက်အရွံ့ မဲ့သူဖြစ်ဖို့ ဆိုတောင်းမိပါရစေ။

ကျွန်ုပ်
ဆင်းရဲဝေဒနာကို လျော့ချဖယ်ရှားဖို့
ကျွန်ုပ်မတောင်းဆို မိပါစေနှင့်၊
ထိုဝေဒနာကို
ခံနိုင်သည့် အောင်နိုင်သည့် နှလုံးသား သာရှိပါရစေ။

ကျွန်ုပ်
ရင်ဆိုင်နေရသော ဘ၀တိုက်ပွဲများတွင်
စစ်ကူမဟာမိတ်များကို
မတမ်းတ၊ မရှာဖွေမိပါစေနှင့်
ကျွန်ုပ်
ကိုယ်တိုင် ကိုယ့်ကိုကိုယ်သာ အားကိုးမိပါရစေ။

ကျွန်ုပ်
အကြပ်အတည်းမှ ကယ်ဆယ်ပေးပါရန်
မမြည်တမ်းပါရစေနှင့်၊
ကျွန်ုပ်
ကိုယ်တိုင် လွတ်မြောက်မှုကို
စိတ်ရှည်စွာ အောင်နိုင်သူဖြစ်ဘို့
မျှော်လင့်ပါရစေ။

ကျွန်ုပ်အောင်မြင်ချိန်တွင်လည်း
သင်၏ဂရုဏာတော်ကို ခံစားသည့်
သူရဲဘောနည်းသူ မဖြစ်ဖို့၊
ကျွန်ုပ်
ကျရှုံးလျှင်လည်း သင်လက်၏ ဆုပ်ကိုင်မှုကို
ရှာဖွေတွေ့သူဖြစ်ဖို့
ကျွန်ုပ်အား ခွန်အားကိုသာ ပေးသနားပါ။

ဥစ္စာရူး 
ဥစ္စာရူး

အလွမ်းတွေနဲ့
ယားယံနေတဲ့
ငါးမူးစေ့လေးတစ်စေ့အကြောင်း

ကံကောင်းချင်တော့
ကျွန်တော်နဲ့သူမ ချစ်သူတွေဖြစ်ခဲကြတယ်။
ကံဆိုးချင်တော့
ကျွန်တော့်မှာတယ်လီဖုန်းလေးတစ်လုံးမရှိခဲ့ဘူး။
ဟုတ်ပါရဲ့။
ကျွန်တော်တို့မိသားစုဆင်းရဲလိုက်ပုံများ
တယ်လီဖုန်းလေးတစ်လုံးတောင်မှ
အိမ်မှာမထားနိုင်ဘူး
အဖေအမေတို့ကလည်း
တစ်နေ့မှာသူတို့သားလေးဟာ တယ်လီဖုန်းရှိတဲ့အိမ်က
သမီးပျိုလေးနဲ့ ချစ်သူဖြစ်လိမ့်မယ်ဆိုတာကို
မသိခဲ့ကြဘူးနဲ့တူပါရဲ့။
တကယ်လို့ အစောကသာသိခဲ့ရင်တော့
သားလေးရဲ့နောင်ရေးအတွက်
တယ်လီဖုန်းလေးတစ်လုံးဖိုးကို
သူတို့ပိုရှာခဲ့ကြမှာပေါ့။

ခုတော့
ကျွန်တော်ကံဆိုးလိုက်ပုံများ
ကျွန်တော့မှာတယ်လီဖုန်းလေးတစ်လုံးတောင်မှ မရှိဘူး။
ဒါပေမယ့်
ကျွန်တော်ကံကောင်းချင်တော့
ကျွန်တော်တို့နိုင်ငံမှာ
ငါးမူးစေ့တစ်စေ့ထည့်ပြီးအသုံးပြုလို့ရတဲ့
တယ်လီဖုန်းလေးတွေ အများကြီးရှိနေလို့ တော်ပါသေးရဲ့။
ငါးမူးစေ့လေးကို ကျွန်တော်တယ်လီဖုန်းထဲ ထည့်လိုက်တဲ့အခါ
တယ်လီဖုန်းထဲကို ဂျောက်ခနဲ ကျသွားတဲ့ ငါးမူးစေ့လေးဟာ
ကျွန်တော်ဖြစ်ပြီး
ကျွန်တော့်ရင်ထဲကို ဂျောက်ခနဲကျလာတဲ့ ငါးမူးစေ့လေးဟာ
သူမဖြစ်ပါတယ်။

တခြားအချိန်တွေမှာ
ကျွန်တော်ဟာ
သာမန်လူသားလေးတစ်ယောက်ပါပဲ။
ကျွန်တော့်ဘ၀မှာစိတ်ကြီးဝင်စရာဆိုလို့
ဘာမှမရှိပါဘူး။
ဒါပေမယ့်
သူမရဲ့အသံလေးကို
နှလုံးသားနဲ့ လတ်လတ်ဆတ်ဆတ်ကြားနေရတဲ့ အခါမျိုးမှာတော့
ကျွန်တော်ဟာ ဘ၀မေ့တတ်ပါတယ်။
ဘူတာရုံကို ငါးမူးစေ့လေးတစ်စေ့နဲ့
တယ်လီဖုန်းဆက်ဖို့လာတဲ့ ကောင်လေးမဟုတ်တော့ဘဲ
နတ်သားလေးတစ်ပါးလို့ထင်မိတယ်။
သူမအသံကြားရတဲ့အတွက်
နှလုံးသားဟာ ကိုယ်ရောင်ကိုယ်ဝါတွေ
တောက်ပလွန်းနေလို့ပေါ့၊
လူ့အဖြစ်ကိုရဖို့ မလွယ်ဘူး၊
လူသားအားလုံး
တယ်လီဖုန်းလေးနဲ့ ချစ်စကားပြောဖူးသင့်တယ်။
အထူးသဖြင့် ကျွန်တော့်လို
ဘူတာရုံက တယ်လီဖုန်းလေးနဲ့ ချစ်စကားပြောမိရင်တော့
ပိုပြီးအရသာ ထူးကဲမယ်။

ဂျုံး ဂျုံး ဂျက် ဂျက် ၊ ဂျုံး ဂျုံး ဂျက် ဂျက်

အဲဒီမီးရထားကြီးတွေက တခြားဘူတာရုံတစ်ခုကိုရောက်ဖို့အတွက်
အချိန်တော်တော်ကြာကြာ စီးရပေဦးမယ်။

ဂျုံး ဂျုံး ဂျက် ဂျက် ၊ ဂျုံး ဂျုံး ဂျက် ဂျက်

အဲဒီခရီးသွားတွေက သူတို့ဘ၀ ရည်မှန်းချက်အသီးသီးကိုရောက်ဖို့
မီးရထားကြီးကို အချိန်တော်တော်ကြာကြာ စီးရပေဦးမယ်။
အဲဒီအချိန်မှာ ကျွန်တော်က သူမနားရွက်ကလေးထဲကို
ရောက်ရှိနေပြီမို့ ဘ၀ရည်မှန်းချက်အားလုံးကို
တယ်လီဖုန်းလေးထဲမှာဘဲ ပြီးဆုံးလိုက်နိုင်တယ်။

တူ ၀ူ

ဒါကိုမသိတဲ့ ခရီးသွားတွေနဲ့ ကျွန်တော့်လို ကံမကောင်းတဲ့
မီးရထားရှည်ကြီးကတော့ အဝေးကိုပဲ
နေ့စဉ်မောင်းနှင်ရရှာတယ်။

ဂျုံး ဂျုံး ဂျက် ဂျက် ၊ ဂျုံး ဂျုံး ဂျက် ဂျက်

သူမဟာ ၀တ်ဆံကူးနည်းဖြစ်တယ်။
သူမနဲ့စကားပြောရတာ စတုတ္ထတန်းသင်္ချာထက်
ပျော်စရာကောင်းတယ်။
သူမကိုအာရုံပြုလိုက်တဲ့အခါ မိုးတိမ်ဖြစ်ပေါ်ပုံကို
မြင်ရတယ်။
သူမရဲ့နာမည်က အရှက်တရားထူထပ်သော ဓါတ်သတ္တုအရိုင်းများလို့ ခေါ်တယ်။
ဒါဟာလည်းကျွန်တော့်အတွက်တော့ ကမ္ဘာ့သမိုင်းပါပဲ။
အဖေအမေတို့လည်းအသိမဟုတ်လား။
ကျွန်တော့်မှာ မျက်ရစ်ကလေးမပါဘူးဆိုတာ
အဲဒီနေ့က
အဝေးကိုသွားမယ့် မီးရထားဥသြသံတွေဟာ
ကျွန်တော်နဲ့ တစ်စုံတစ်ရာ
ပတ်သတ်နေတယ်ဆိုတာ မသိခဲ့ဘူး။
နောက်တစ်နေ့မှာ
ကျွန်တော့်အတွက် အဓိပ္ပါယ်ရှိမှာမဟုတ်တဲ့
ငါးမူးစေ့ကလေးတွေ လက်ထဲအပြည့်ထည့်လို့
ဘဏ်တိုက်ကြီးတစ်ခုကို အေးအေးဆေးဆေး
(လုံးဝနောက်ဆံမတင်းဘဲ)ကျောပေးပြီး
အိမ်ကိုပြန်ခဲ့တယ်။

နောက်တစ်နေ့
ငါးမူးစေ့လေးတွေအများကြီးထဲက
ပထမဆုံးငါးမူးစေ့လေးနဲ့ သူမဆီဖုန်းဆက်တော့

ဂျုံး ဂျုံး ဂျက် ဂျက် ၊ ဂျုံး ဂျုံး ဂျက် ဂျက်

သူမကျွန်တော့်ကိုမုန်းသွားပြီတဲ့။
ဖြစ်ပုံကဒီလိုပါ။
ကျွန်တော့်အတိတ်ဘ၀မှာ မေ့ကျန်ခဲ့တဲ့
မျက်ရစ်လေး သူမက တယ်လီဖုန်းကနေတဆင့်
လှမ်းပေးလိုက်လို့ပါပဲ။
အချစ်ရေ
သိပ်စိတ်တိုတယ်။
ရှိသမျှ ငါးမူးစေ့တွေကို
လက်ထဲထည့်ပြီး အကုန်ပစ်ကြဲလိုက်တယ်။
ကံဆိုးလိုက်ပုံများ
ရည်းစားနဲ့ကွဲလို့ ပိုက်ဆံကြဲတဲ့ ငါးမူးစေ့သူဌေးကြီးကို
ဘယ်ကလေးကမှ သာဓုမခေါ်ကြဘူးကွယ့်။
ဘာပဲဖြစ်ဖြစ်
အခါတစ်ပါး၌ နားရွက်လေးတစ်ဖက်၏အမုန်းကြောင့်
ကျွန်တော့်တွင် ငါးမူးစေ့များစွာ မျိုးတုန်းခဲ့ရသည်-
ဆိုတာကတော့
ထိုးဇာတ်မဟုတ်ပါဘူး ကမ္ဘာကြီးရယ်
ဒါပေမယ့် ကြံကြံဖန်ဖန် ကံကောင်းချင်တော့
ငါးမူးစေ့လေးတစ်စေ့ဟာ တယ်လီဖုန်းစာအုပ်ထဲမှာ
ကုတ်ကတ်ပြီး ကျန်နေခဲ့တယ်။
ရုတ်တရက် စာအုပ်ကိုလှန်လိုက်တုန်းကများ
ငါးမူးစေ့လေးခမျာ ရင်တုန်ပန်းတုန်နဲ့၊
အပြစ်တင်ရင်လည်းခံရုံပဲ
ဒီတစ်ခါတော့ ကျွန်တော်လွှတ်မပစ်မိပါဘူးဗျာ၊
ဒါဟာ ကိုယ်ချင်းစာတရားပါလို့
အတိအကျမပြောရဲပေမယ့်
တစ်ယောက်တည်း ကျန်ခဲ့တဲ့လူသားဟာ
တစ်စေ့တည်းကျန်ခဲ့တဲ့ ငါးမူးစေ့လေးအပေါ်မှာ
ရန်မီးမပွားနိုင်တော့ဘူးဗျာ။
နောက်ဆုံး ငါးမူးစေ့လေးလို့
အမည်ပေးပြီး သိမ်းထားလိုက်တယ်။
တဆက်တည်းမှာပဲ
နှလုံးသားပေါ်ကို မျှော်လင့်ချက်လေးတွေ တဖွဲဖွဲကျလာပြီး
သူမကိုနောင်တစ်ချိန်ချစ်တယ်ပြောခွင့်ရမှ ဒီဘ၀မှာ
ငါးမူးစေ့လေးကို သုံးမယ်လို့ စိတ်ဆုံးဖြတ်လိုက်တယ်။
(အကြံကောင်းတော့တစ်ချက်) တကယ်လို့များ။
ဖွ ..... ဖွ
တကယ်လို့များပေါ့လေ။
ကံမကောင်းလို့ ဒီတစ်သက် သူမနဲ့ဖုန်းမဆက်ရတော့ဘူးဆိုရင်လည်း
ဒီငါးမူးစေ့လေး(နောက်ဆုံးငါးမူးစေ့)ကိုတခြားမှာမသုံးတော့ဘူးလို့
သန္နိဌာန်ချလိုက်တယ်။

ဒါပေမယ့် ကျွန်တော်ဟာ အကြံကောင်းပေမယ့်
ကံမကောင်းတဲ့သူပါဗျာ။
ရက် လ နှစ် တွေရင့်ညောင်း
လက္ခဏာရေးအကြောင်းတွေ မြင့်မားပြောင်းလဲခဲ့ပေမယ့်
သူမနဲ့ဆုံဆည်းဖို့ အခါကောင်းကတော့ဖြင့်
ရောက်မလာခဲ့ပါဘူး။
ကျွန်တော်ကသာ မျှော်လင့်နေရတယ်၊
ကံတရားကတော့ဖြင့်
သွားချင်ရာ လျှောက်သွားနေတာပဲ ထင်ပါရဲ့။
တစ်ခါတစ်ခါတော့ တစ်နေ့တစ်ခြားပိုလှလာတဲ့
ကျွန်တော့်မျက်ရစ်ကလေးကိုကြည့်ပြီး
ကျွန်တော့်မျက်လုံးလေးက ပိုပိုငိုမိတယ်။
ကြည့်ပါဦးဗျာ နောက်ဆုံးငါးမူးစေ့လေးတွေဟာ ချေးတွေတက်လို့။
သူ့မှာ အိပ်မက်တွေလည်း မကောင်းဘူးတဲ့။
ကျွန်တော့်မှာ ဆက်သွယ်စရာ တယ်လီဖုန်း ၁၀၀ ရှိရင်
စာအုပ်ထဲမှာ ၉၉ လုံးပဲ မှတ်ထားလေ့ရှိတယ်။
ဘာဖြစ်လို့လည်းဆိုတော့ ကျွန်တော့်နာမည်ကိုတောင်မှ
သူမရဲ့ဖုန်းနံပါတ်လောက် အစွဲအလမ်း မကြီးလို့ပါပဲ။
(ရေးမှတ်မထားတဲ့ တယ်လီဖုန်းနံပါတ်လေးကို လွမ်းတဲ့အခါ)
စာအုပ်ထဲမှာရှိတဲ့ တယ်လီဖုန်း ၉၉ လုံးရဲ့ နံပါတ်တွေကို
ကယောင်ချောက်ချား လျှောက်ကြည့်နေမိတယ်။
နောက်ပြီး ဘယ်သူ့ဆီမှ မဆက်ဘဲ နေမိတယ်။

အခုကျွန်တော့်အိမ်မှာ
တယ်လီဖုန်းအသစ်ကလေးတစ်လုံးရောက်နေတယ်၊
ကျွန်တော်နဲ့မပတ်သတ်ဘူး။
မိသားစုရဲ့တယ်လီဖုန်းဖြစ်ပါတယ်။
လူ့ဘ၀မှာ
ဘယ်တော့မှ တယ်လီဖုန်းမဆက်တဲ့ လူတစ်ယောက်အဖြစ်နဲ့
ကျွန်တော်အရိုးထုတ်သွားရတော့မှာလား။
ကျွန်တော့်အဖြစ်က ဆိုးပါတယ်။
ညဉ့်နက်သန်းခေါင် အိပ်ကောင်းတုန်းပေမယ့်
“ ချွင် လွင် လွင်” ဆိုတဲ့ အသံမျိုးကြားရင် လန့်နိုးတယ်။
ကျွန်တော့်ရဲ့နောက်ဆုံး ငါးမူးစေ့လေးများ
အပြင်ထွကကျသလားလို့ပါ။
တစ်ခါတစ်လေ
သူတစ်ပါးလက်ထဲမှာ ငါးမူးစေ့အဟောင်းလေးကို မြင်ရင်လည်း
ကျွန်တော့်ငါးမူးစေ့လေးကို ထိတ်ထိတ်ပျာပျား ထုတ်ကြည့်မိတယ်။
နေထိုင်မကောင်းလို့ အိပ်ရာထဲလဲနေတဲ့အခါမျိုးမှာတောင်မှ
ငါးမူးစေ့လေးကို ခေါင်းအုံးဘေးထားပြီး အိပ်ရမှ
ဘယ်လောက်ဝမ်းနည်းစရာ ကောင်းသလဲ။

နောက်ဆုံးငါးမူးစေ့လေးအပေါ်မှာ
ကျွန်တော်အစွဲအလမ်းကြီးခဲ့တယ်၊
ဥပါဒါန်ကြောင့်ဥပါဒ်ဖြစ်တယ်လို့
ကျွန်တော်တို့ မြတ်စွာဘုရားက ဟောကြားထားပါတယ်။
သူမကို ကျွန်တော်က ဥပါဒါန်ဖြစ်ခဲ့ပြီး
ငါးမူးစေ့လေးဟာ ကျွန်တော့်အတွက် ဥပါဒ်ပေးနေပြီလား၊
ဘာပဲဖြစ်ဖြစ် ငါးမူးစေ့လေးကို လွှင့်မပစ်နိုင်ပါ။
မှန်တာပြောသစ္စာ
တစ်ယောက်သောသူက
ရွှေဒင်္ဂါးနဲ့လဲမယ်ဆိုရင်လည်း မလဲနိုင်ပါ။
တစ်ယောက်သောသူက
မြို့ရွာတွေနဲ့ လဲမယ်ဆိုလည်း မလဲပါ။
ဘာကြောင့်လည်းဆိုတော့
သူမကို ကျွန်တော် နောက်တစ်ချိန် ချစ်စကားပြောခွင့်ရမှ
သုံးမယ်လို့ဆုံးဖြတ်ထားတဲ့
နောက်ဆုံးငါးမူးစေ့လေးမို့ပါ။
တကယ်လို့များ
ကျွန်တော်အသက်ကြီးသွားရင်လည်း
ငါးမူးစေ့လေးကို သိမ်းထားနေဦးမှာ သေချာပါတယ်။
ချေးတက်နေတဲ့ ငါးမူးစေ့လေးနဲ့
အဖိုးကြီးအို ခါးကုန်းကုန်းပေါ့ဗျာ။

ကုန်ကုန်ပြောမယ်ဗျာ
ကျွန်တော် သေသွားရင်တောင်
အဲဒီငါးမူးစေ့လေးကို
ကျွန်တော့်အိပ်ကပ်ထဲ ထည့်ပေးလိုက်ကြပါ။
သူမက ကျွန်တော့်ကို တမလွန်ကျမှ
တယ်လီဖုန်းဆက်ချင် ဆက်နေမှာမို့ပါဗျာ။

--------------------------
ကောင်းကင်ခုနှစ်ထပ်က အလွမ်းတွေ မင်းရင်ကို စိုစွတ်ပါစေ…


ဘဝမှာ ခရီးပေါင်းများစွာနှင်တဲ့အခါ...လိုရမယ်ရ ငါ့နှလုံးသားလေး ဆောင်သွားပါလေ၊ ဘယ်နေရာမှ သုံးမရတောင်..မြောင်းဆိုးတွေ ဖြတ်ဖို့လိုတဲ့အခါသူ့ကို နင်းပြီးသွားနိုင်ပါစေ…

သူငယ်ချင်းရယ်…အိပ်မက်တွေ အများကြီး မက်မနေပါနဲ့၊စိတ်နဲ့ ကိုယ်နဲ့ မကပ်တဲ့အခါငါ့ကို သတိရနေပါစေ…

ကျေးဇူးတော်ရှင်မင်းကွန်းဆရာတော်ကြီးနိုင်ငံတော်သံဃမဟာနယကအဖွဲ့အကျိုးတော်ဆောင်ချုပ်အဘိဓဇမဟာရဋ္ဌဂုရုအဘိဓဇအဂ္ဂမဟာသဒ္ဓမ္မဇောတိကတိပိဋိကဓရဓမ္မဘဏ္ဍာဂါရိကဆရာတော်ဘဒန္တ၀ိစိတ္တရာ ဘိဝံသ၏
သိရိ ဘဒန္တပဏ္ဍိစ္စထံ

ဗုဒ္ဓဘာသာအဖွဲ့ချုပ်ဓမ္မရုံတင်နိဒါနနှင့်ခန္ဓ၀ဂ္ဂ
အစိုးရဓမ္မာစရိယ
ဗာရာဏသီ
သဠာယတန
မင်္ဂလာဗျူဟာ
မိုးကုတ်ဓမ္မကထိက
သူရဇ္ဖ
ရှင်ခေမာဝန္တ
ခန္တီး
ဂန္ဓသာရ
တစ္ဆေ
ဣစ္ဆာသယအိုး
ဆရာထွဋ်ခေါင်

သေမင်း
ကေသာ
သိဒ္ဓိဘဂဝါ အရဟံ ဗုဒ္ဓေါမေ သတ္တပါကာရံ ဗုဒ္ဓံ သရဏံ ဂစ္ဆာမိ ။
သိဒ္ဓိဘဂဝါ အရဟံ ဓမ္မောမေ သတ္တပါကာရံ ဓမ္မံ သရဏံ ဂစ္ဆာမိ ။
သိဒ္ဓိဘဂဝါ အရဟံ သံဃောမေ သတ္တပါကာရံ သံဃံ သရဏံ ဂစ္ဆာမိ ။

တဏှင်္ကရော ရေဝတောစ ၊
သုဇာတာ စ ဝိပဿီကော ။
သောရီ ဝါရေ အဘိဇာတာ ၊
တေ နမဿာမိ သာဒရံ ။
နဝေနာနေန ကမ္မေန ၊
ပေါရာဏကံ ဝိနဿတု။
စတုန္နံ ဗုဒ္ဓ တေဇေန ၊
သဒါ သုခီ ဘဝန္တုမေ ။ 

သုမနော သုမေဓော ဗုဒ္ဓေါ ၊
ဖုေဿာဇိနော စ ဂေါတမော ။
သုက္ကဝါ ရေ အဘိဇာတာ ၊
တေ နမဿာမိ သာဒရံ ။
နဝေနာနေန ကမ္မေန ၊
ပေါရာဏကံ ဝိနဿတု။
စတုန္နံ ဗုဒ္ဓ တေဇေန ၊
သဒါ သုခီ ဘဝန္တုမေ ။

မင်္ဂလော ပဒုမုတ္တရော ၊
တိေဿာနာထော စ ကဿပေါ ။
ဂုရု ဝါရေ အဘိဇာတာ ၊
တေ နမဿာမိ သာဒရံ ။
နဝေနာနေန ကမ္မေန ၊
ပေါရာဏကံ ဝိနဿတု။
စတုန္နံ ဗုဒ္ဓ တေဇေန ၊
သဒါ သုခီ ဘဝန္တုမေ ။ 


ကောဏ္ဍညော နာရဒေါ သတ္တာ ၊
သိဒ္ဓတ္ထော ကောဏာဂမနော ။
ဗုဒ္ဓဝါရေ အဘိဇာတာ၊
တေ နမဿာမိ သာဒရံ ။
နဝေနာနေန ကမ္မေန ၊
ပေါရာဏကံ ဝိနဿတု။
စတုန္နံ ဗုဒ္ဓ တေဇေန ၊
သဒါ သုခီ ဘဝန္တုမေ ။ 

ဒီပင်္ကရော ပဒုမော စ ၊
ဓမ္မဒဿီ ကကုသန္ဓော ။
ဘောမဝါရေ အဘိဇာတာ၊
တေ နမဿာမိ သာဒရံ ။
နဝေနာနေန ကမ္မေန ၊
ပေါရာဏကံ ဝိနဿတု။
စတုန္နံ ဗုဒ္ဓ တေဇေန ၊
သဒါ သုခီ ဘဝန္တုမေ ။ 


သရဏင်္ကရော နောမာ စ၊
အတ္တဒ စ ဝေဿဘူ ။
စန္ဒဝါ ရေ အဘိဇာတာ ၊
တေ နမဿာမိ သာဒရံ ။
နဝေနာနေန ကမ္မေန ၊
ပေါရာဏကံ ဝိနဿတု။
စတုန္နံ ဗုဒ္ဓ တေဇေန ၊
သဒါ သုခီ ဘဝန္တုမေ ။ 



မေဓင်္ကရော သောဘိတောစ ၊
ပိယဒဿီ သိခီ ဇိနော ။
ရဝိဝါရေ အဘိဇာတာ ၊
တေ နမဿာမိ သာဒရံ ။
နဝေနာနေန ကမ္မေန ၊
ပေါရာဏကံ ဝိနဿတု။
စတုန္နံ ဗုဒ္ဓ တေဇေန ၊
သဒါ သုခီ ဘဝန္တုမေ ။



စိန္တာမဏိ ဂါထာမန္တန်တော် ဖြစ်စဉ်


အလိုရှိတိုင်း ၊ တောင့်တတိုင်း ၊ ပြည့်စုံစေတတ်သော စိန္တာမဏိ ဂါထာမန္တန်တော်ကြီးဖြစ်ပေါ်လာပုံမှာ ...
မြင်းမိုရ်တောင်၏ မြောက်မျက်နှာ ကို အစိုးရသော ဝေဿဝဏ္ဏ ( ကုဝေရ )နတ်မင်းကြီး ၏ထံပါး ၌ သုံးနှစ်တိုင်တိုင် အလုပ်အကျွေး ပြုစုခဲ့သော " စန္ဒာမုခိ "ဘီလူးမ သည် နတ်မင်းကြီး ၏ဆုတော် လာဘ်တော် အဖြစ် အနံ ငါးယူဇနာ ၊ အလျားယူဇနာ ၃၀ရှိသော တောအုပ်ကို အပိုင်စားရ သောတောစိုး နတ်ဘီလူးမ အဖြစ်စံမြန်းနေပေသည် ။
ထိုတောအုပ်ကို အပိုင်စားရသူပီပီ တောအုပ် အတွင်း ဖြတ်သန်းလာသူ လူသားအားလုံးတို့အား ဖမ်းဆီးသတ်ဖြတ်စားသောက်နေလေသည် ။ တစ်နေ့တွင် ဗာရာဏသီ ပြည်မှ ပုဏ္ဏား လုလင်ပျို တစ်ယောက်သည် ကုန်သည်ဘာဝ နွားလှည်းများဖြင့် တပည့်အပေါင်းခြံရံ ကာ ထိုတောအုပ်ကို ဖြတ်သန်းမိလေရာ ဘီလူးမ ၏ ဖမ်းဆီးခြင်းကို ခံရလေသည် ။
ယခင် ဖမ်းဆီးရသူများကို သတ်ဖြတ်စားသောက်လေ့ ရှိသော်လည်း ယခု ဖမ်းမိသူ ပုဏ္ဏား ငယ်မှာ ချောမောလှပ သောလူပျို လူရွယ် ချစ်စဖွယ် ဖြစ်နေသဖြင့် မသတ်ရက် ၊ မစားရက်တော့ဘဲ လင်မယား အဖြစ် ပေါင်းသင်းနေထိုင်ကာ တခြားတစ်ပါးသို့ ထွက်မပြေးနိုင်အောင် ကျောက်ဂူအတွင်းမှာ အလုံပိတ်ထားလျက် နေ့စဉ် သစ်သီးဝလံ များကို ရှာဖွေ ကျွေးမွေးထားလေသည် ။
ဘီလူးမ နှင့် ပုဏ္ဏားနှစ်ဦးညား၍ သားကလေးတစ်ယောက် ဖွားမြင်ပြီး ၁၆ နှစ်မြောက်အရွယ်ရောက်လာသော အခါ ဖခင် နှင့် မိခင် ရုပ်သွင်ခြားနား မတူငြားသဖြင့်မိခင် အစာရှာသွားခိုက် ဖခင် ကို မေးမြန်းရာ ဖခင် က နောက်ကြောင်းဖြစ်ရပ် များပြောပြသိရှိသဖြင့် မိမိတို့ နှင့်အသွင်တူရာ လူ့ရပ်လူ့ရွာသို့ သွားလိုလှသဖြင့်မိခင်မရှိခိုက် တစ်နေ့ မိမိ ၏အားခွန်ဗလ နှင့် ကျောက်ဂူတံခါး ကို ဖွင့်၍ ဖခင် ကို ထမ်းပြီး ပြေးလေတော့သည် ။
စန္ဒာမုခိ ဘီလူး မ ပြန်လာပြီး ကျောက်ဂူ အတွင်းမှ သားအဘနှစ်ယောက်ကို မတွေ့ သဖြင့် လိုက်ရှာရာ တောတွင်းတစ်နေရာ ၌တွေ့ပြီး ပြန်ခေါ်ထားလေသည် ။
တောတွင်းမှာ မပျော်ပိုက်တော့သော သားအဘ နှစ်ယောက်မှာ နောက်မကြာမီ ယခင်ကကဲ့သို့ ထွက်ပြေးပြန်ရာ ဘီလူးမ က ပြန်လည်ဖမ်းမိပြန်လေတော့သည် ။
နှစ်ကြိမ်တိုင်ပြန်လည် အဖမ်းခံရသောသားအဘ နှစ်ယောက်မှာ အလွယ်တကူ ထွက်မပြေးဝံ့တော့ဘဲ ဘီလူးမ ယုံကြည်လောက်သည်ထိ ကိုယ်ရှိန်သတ်၍ နေရတော့သည် ။
တစ်နေ့တွင် သားဖြစ်သူက မိခင် ဖြစ်သူအား မျက်နှာချိုသွေးပြီး ပိုင်နက်အကျယ်အဝန်းကို မေးကာ နယ်စပ်နေရာ ဒေသများကို လိုက်လံကြည့်ရှု မှတ်သားထားလေသည် ။
သို့နှင့် အခွင့်အရေးရသော တစ်နေ့တွင် ဖခင်ကို ထမ်းကာ မိခင်၏ ပိုင်နက်နယ်စပ်လွတ်လေရာ အနီးဆုံးစခန်းသို့ လှမ်းပြေးကြလေတော့သည် ။
သားအဘ နှစ်ယောက် အတွက်သစ်သီးဝလံရှာဖွေ၍ ပြန်လာသော စန္ဒာမုခိ ဘီလူးမ မှာ ကျောက်ဂူ အတွင်းမှာ သား နှင့် လင်ကိုမ တွေ့သဖြင့်ပူပင်သောက ကြီးစွာ ပိုင်နက် အတွင်းလိုက်လံရှာဖွေရာ မိမိ ပိုင်နက် မှလွတ်ရာ မြစ်လယ်ကောင်သို့ ရောက်နေသော သား အဘ နှစ်ယောက်ကို တွေ့သဖြင့်ငိုယိုတမ်းတကာ အမြန်ပြန်လာရန် တောင်းပန် ခေါ်ငင်လေတော့သည် ။
မိခင်ပိုင်နက် မှ လွတ်မြောက် နေကြောင်းသိသော သား က ပြန်မလာနိုင်ကြောင်း ၊ အမျိုးဇာတ်တူရာ လူသားတို့ နေထိုင်ရာ လူ့ ရပ် လူ့ရွာသို့ သွားခွင့်ပြုပါတော့ ဟုပြန်လည်ပြောကြားလေတော့သည် ။
ခေါ်မရသည့် အဆုံးတွင် မိခင်ဘီလူးမကြီးက " လူ့ရပ်လူ့ရွာ မှာဘာပညာမှ ငါ့သားမတတ်လျင် ငတ်မွတ်ဆင်းရဲ ဒုက္ခကြုံလိမ့်မည် ၊ ဒီတော့ ခိုးသူ ခြေရာ ရှာပြီး ဥစ္စာကို ဖော်ပေးနိုင်တဲ့ စိန္တာမဏိ ဂါထာတော်ကို ငါ့သားသင်ယူသွားပေတော့ " ဟု မျက်ရည် လည်ရွဲ နှင့်ပူပွဲ ကြီးဆင်ကာ စိန္တာမဏိ ဂါထာတော်မြတ် ကို မြစ်ကမ်းပါးပေါ်မှ သင်ပေးလေတော့သည် ။
မြစ်လယ်မှ လက်အုပ်ချီ၍စိန္တာမဏိ ဂါထာသင်ယူနေသောသားသည် ဂါထာရသည် နှင့် တပြိုင်နက် ရုတ်တရက်လဲကျသွားသော မိခင်ကြီး ကို ပြေးထူရာ ရင်ကွဲနာ ကျ၍ ဘဝပြောင်းသွားသည်ကို တွေ့ရလေတော့သည် ။
သားအဘ နှစ်ယောက်မှာ သောက မကင်းတောတွင်းမှာပင် ဘီလူးမအလောင်းကို တောပန်းတောင်ပန်း များဖုန်းအုပ်သဂြိုဟ်ခဲ့ပြီးဗာရာဏသီ ပြည်သို့ ပြန်လည်ရောက်ရှိလာခဲ့ကြလေသည် ။
ဗာရာဏသီပြည်တွင် သူခိုး ခြေရာခံ၍ စိန္တာမဏိ မန္တန်တော်ကို ရွတ်ဆို၍ ဥစ္စာပစ္စည်းများကို ရှာဖွေပေးနိုင်သဖြင့်" ပဒကုသလ" ဟု အမည်တွင်လျက် ပညာရှင် သူကြွယ်ဖြစ်ခဲ့သည်မှ စ၍ စိန္တာမဏိ ဂါထာတော် ဟု ဖြစ်ပေါ်ရွတ်ဆိုပွါးများခဲ့ကြပါသတည်း ။

အာဋာနာဋိယသုတ်တော် ဝတ္ထု ဖြစ်စဉ်


ရာဇဂြိုဟ် ပြည်ကြီးအနီး ဂိဇ္ဈကုဋ် တောင်တွင် မြတ်စွာဘုရား သီတင်းသုံး နေတော်မူစဉ် တစ်ညသော သန်းခေါင်ယံ ၌မြင်းမိုရ် တောင်၏ လေးမျက်နှာတွင်နေကြကုန် သောဓတရဋ္ဌ နတ်မင်း ၊ ဝိရူဠှက နတ်မင်း ၊ ဝိရူပက္ခ နတ်မင်း ၊ ကုဝေရနတ်မင်း ၊ ဤ နတ်မင်းကြီးလေးပါး သည် မြတ်စွာဘုရား အားလာရောက်ဖူးမြှော်ကြလေသည် ။
ဖူးမြှော် ကြပြီး နတ်မင်းကြီးလေးပါးတို့ကိုယ်စား ကုဝေရ နတ်မင်းကြီး က ဦးဆောင်လျှောတ်ထားသည်မှာ ...လူကောင်း လူဆိုးအမျိုးမျိုး ရှိကြသလို နတ်လောက ၊ ဘီလူးလောက ၌လည်း အကောင်း ၊ အဆိုး နှစ် မျိုး ရှိကြပါသည် ။
အရှင်ဘုရား၏ သာသနာတော်အတွင်းရှိ တရားဓမ္မ၌ မွေ့လျော် သူ ဥပါသကာ ၊ ဥပါသိကီ တို့အား သာသနာတော် ကို မကြည်ညိုသူ ဘီလူးဆိုး ၊ နတ်ဆိုးများက ဝင်ရောက်နှောက်ယှက် ခြောက်လှန့်ခြင်း ပြုပါက တပည့်တော်မှာလည်း တာဝန်မကင်း ဖြစ်ပါလိမ့်မည် ။
သို့အတွက်ကြောင့် ထိုနတ်ဆိုးများအား ကြောက်ရွံ့စေသော ၊ နာခံစေသော ၊ တပည့် တော် ၏ နာမည်ပါသော အာဋာနာဋိယ နတ် မြို့တော်မှ ထုတ်ပြန်လိုက်သော အမိန့်တော် ပြန်တမ်း စည်းကမ်းသဖွယ် ဖြစ်သည့် အရံအတား ပရိတ်တော် တရားဒေသနာတော် ကို ဟောကြားတော်မူပါ ဟု နားတော် လျှောက်လေ၏ ။
ထိုအခါ မြတ်စွာဘုရား သည် ဝိပဿီ စသော မြတ်စွာဘုရား ခုနှစ်ဆူ အားရှိခိုးခြင်း မှအစ နတ်မင်းကြီးများ၏ အမည်ပါသော အာဋာနာဋိယ သုတ်တော် ကို ထုတ်ဖော် ဟောကြား၍ ရွတ်ပွါးသရဇ္ဈာယ်ခဲ့ ကြလေသည် ။






